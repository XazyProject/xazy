# ხელმისაწვდომი ფერები

## შესავალი

ფერების დამატება იწვევს ვიზუალურ სილამაზეს, მაგრამ არასწორი ფერების კომბინაციამ შესაძლოა ყველაფერი ძნელად აღქმადი გახადოს ბევრი მომხმარებლისთვის. ეს არ ნიშნავს, რომ უნდა შეიზღუდოთ ფერებში საიტის აწყობისას, მაგრამ ეს ნიშნავს, რომ უფრო ფრთხილად უნდა იყოთ ამ ფერების გამოყენებისას.

## გაკვეთილის მიმოხილვა

- ისავლით რა არის კონტრასტი.
- ისწავლით, როგორ შეამოწმოთ კონტრასტი.
- გაიგებთ რატომ არ უნდა გამოიყენოთ მხოლოდ ფერი ინფორმაციის მისაწოდებლად.

## ფერის კონტრასტი

![contrast](https://raw.githubusercontent.com/XazyProject/masala/main/rtuliHtmlCss/2_xelmisawvdomoba/xelmisawvdomi-ferebi-imgs/01.jpg)

ადვილად შეგიძლიათ სამივე ტექსტის წაკითხვა? თუ არ შეგიძლიათ, ეს კონტრასტის შეფარდება ძალიან დაბალია. თუ შეგიძლიათ, ჩათვალეთ, რომ კარგი მხედველობა გაქვთ.

კონტრასტის შეფარდება არის სიკაშკაშის განსხვავება ორ ფერს შორის. თეთრი ტექსტი თეთრ ფონზე იქნება ყველაზე დაბალი კონტრასტის შეფარდება (1:1), ხოლო შავი ტექსტი თეთრ ფონზე იქნება ყველაზე მაღალი (21:1). 

არსებობს ორი განსხვავებული სახის კონტრასტის შეფარდების წესი. ნორმალური ტექსტი განსაზღვრულია, როგორც 16 პიქსელის მქონე და დიდი ტექსტი განსაზღვრულია 24 პიქსელით. 

[WebAIM-ის კონტრასტის შემმოწმებელი](https://webaim.org/resources/contrastchecker/) იდეალური ხელსაწყოა კონტრასტის შეფარდების შესამოწმებლად. უბრალოდ ჩაწერეთ HEX კოდი და გამოგითვლით ყველაფერს. 

თქვენ ასევე შეგიძლიათ შეამოწმოთ ტექსტის ფერის შეფარდება ბრაუზერის დეველოპერის ხელსაწყოთი. Chrome-ში დააჭირეთ "element picker"-ს Elements ტაბში და მიიტანეთ ელემენტთან გვერდზე. ეს ინფორმაცია გამოჩნდება Accessibility სექციის ქვემოთ და ნახავთ შეფარდებას.

## ინფორმაციის მიწოდება

ახლა, როდესაც უკვე იცით როგორ ნახოთ კონტრასტის შეფარდება ფერის დამატების დროს, ვნახოთ თუ მიხვდებით რომელი ღილაკია წითელი:

![text color](https://raw.githubusercontent.com/XazyProject/masala/main/rtuliHtmlCss/2_xelmisawvdomoba/xelmisawvdomi-ferebi-imgs/02.jpg)

პასუხია მეოთხე. ზედა სურათი აქრომატოფსიის სიმულაციაა, რომელიც ასევე ცნობილია დალტონიზმის სახელით. ეს ილუსტრაცია იმისთვისაა, რომ არ ჩავთვალოთ ფერი ინფორმაციის მიწოდების წყაროდ. 

შევხედოთ კიდევ ერთ მაგალითს. ვთქვათ გინდათ ფორმის გაკეთება, რომელსაც აქვს ინსტრუქცია, რომ აუცილებელ ველებს აქვთ წითელი ტექსტი. თუ მომხმარებელი დალტონიკია, ანუ ფერებს ვერ აღიქვამს, მხოლოდ ფერზე ვერ იქნება დამოკიდებული, რადგან ვერაფერს ვერ გაიგებს. ფერის გამოყენების ნაცვლად, ჩვენს ფორმას უნდა ჰქონდეს წითელი ტექსტი და ფიფქი:

![text color](https://raw.githubusercontent.com/XazyProject/masala/main/rtuliHtmlCss/2_xelmisawvdomoba/xelmisawvdomi-ferebi-imgs/03.jpg)

## დამატებითი რესურსები

- სრული გაიდი [dark mode-ზე](https://css-tricks.com/a-complete-guide-to-dark-mode-on-the-web/)
# შინაარსიანი ტექსტი

## შესავალი

შინაარსიანი ტექსტი ასეთია: როდესაც მომხმარებელი კითხულობს ტექსტს, რომელიც გამოცხადებულია მათთვის ეკრანის წამკითხველით, პირდაპირ უნდა გაიგონ რას ნიშნავს ეს ტექსტი, დამატებითი კონტექსტის მიწოდების გარეშე. შინაარსიანი ტექსტის არარსებობა ყველა მომხმარებელისთვის ცუდია, განსაკუთრებით მათთვის, ვინც დამხმარე ტექნოლოგიებს იყენებს. ამ გაკვეთილში გავივლით რამდენიმე შემთხვევას, სადაც უნდა მივაწოდოთ შინაარსიანი ტექსტი მომხმარებლებს

## გაკვეთილის მიმოხილვა

- ისწავლით როგორ მივაწოდოთ შინაარსიანი ლინკები.
- ისწავლით როგორ მივაწოდოთ შინაარსიანი ტექსტი ფორმებში.
- ისწავლით როგორ მივაწოდოთ შინაარსიანი `alt` ატრიბუტი სურათებს.

## ლინკები

შეხედეთ ამ ლინკების ორ მაგალითს:

```html
<!-- მაგალითი 1: სად აქ? -->
<a href='...'>დააკლიკეთ აქ</a> რომ ისწავლოთ უკეთ.

<!-- მაგალითი 2: ეს უკეთესია -->
Visit <a href='...'>XAZY Project</a> უკეთ სწავლისთვის.
```

მხედველობის მქონე მომხმარებლებისთვის პირველი მაგალითი იდეალურია, მაგრამ ეკრანის წამკითხველის მომხმარებელი ამას კარგად ვერ გაიგებს. "დააკლიკეთ აქ", სად "აქ"? გარეთა ტექსტის გარეშე ლინკს შინაარსი არ აქვს ასეთი მომხმარებლისთვის. თუ რამდენიმე "დააკლიკე აქ" გაქვთ გვერდზე, მომხმარებელს ბევრჯერ მოუწევს მოისმინოს "დააკლიკე აქ", "დაალიკე აქ", "დააკლიკე აქ"...

მეორე მაგალითი უკეთეს კონტექსტს აწვდის მომხმარებლებს, როდესაც ლინკი დაფოკუსირდება, გამოცხადდება: "XAZY Project, link".

რა უნდა გავითვალისწინოთ ლინკების დამატებისას გვერდზე:

1. დარწმუნდით, რომ ტექსტის კონტენტი `<a>` ელემენტში გვეუბნება სად გადადის ლინკი (დაახლოებით 100 სიმბოლო). ეს თავიდან აგვარიდებს გამოვიყენოთ "დააკლიკეთ აქ" ან "ამ გვერდზე".

2. თუ ლინკი ხსნის ფაილს, რომელიც ეგრევე ჩაწერას იწყებს, უთხარით მომხმარებლებს ტექსტით რა ფაილია და რა ზომისაა ის.

3. თუ ლინკი ავტომატურად იხსნება ახალ ფანჯარაში ან ტაბში `target="_blank"` ატრიბუტის გამოყენებით, უნდა მიანიშნოთ მომხმარებელს რამენაირად.

```html
<!-- მაგალითი 1: ახლა მომხმარებლმა იცის, რომ ეს ლინკი გახსნის ან ჩაიწერს PDF ფაილს -->
<a href='...'>ეროვნული გამოცდების ტესტი (PDF, 1MB)</a>

<!-- მაგალითი 2: ეხლა მომხმარებელმა იცის, რომ ლინკი ახალ ტაბში გაიხსნება. -->
<a href='...'>GitHub (იხსნება ახალ ტაბში)</a>
```

შემდეგში როდესაც ლინკებს გამოიყენებთ, დაფიქრდით, რა ინფორმაციას აწვდით მომხმარებელს. არის ეს ვიდეო? არტიკლი? გვერდი? იციან, რომ ახალ ფანჯარაში გაიხსნება? იციან ფაილს რომ ჩაიწერენ?

## ფორმები

შინაარსიანი შეცდომების მიწოდება მომხმარებლებისთვის, როდესაც ფორმას ავსებენ ან აგზავნიან, აუცილებელია. გადავხედოთ ამ შეცდომების, რომელიც უშინაარსოდან იწყება და ყველაზე შინაარსიანით მთავრდება:

```html
<!-- მაგალითი 1: ჰა? -->
<div class='input-error'>შეცდომა: არავალიდური ინფუთი.</div>

<!-- მაგალითი 2: ეს შედარებით გასაგებია -->
<div class='input-error'>შეცდომა: იმეილი არის არავალიდური.</div>

<!-- მაგალითი 3: ეს ჯობს -->
<div class='input-error'>შეცდომა: 'JohnSmith@@test.com' არ არის ვალიდური. ვალიდური იმეილის მაგალითია: example@yourdomain.com.</div>
```

ცუდი შინაარსის მქონე ინფუთების არსებობა ვიჩენს კითხვებს: რას ნიშნავს არავალიდური ინფუთი? რატომ არის არავალიდური? როგორ შევასწორო? არცერთი ეს კითვა არაა გაცემული. ახლა წარმოიდგინეთ რამდენად უშინაარსო იქნება ეს შეცდომა დამხმარე ტექნოლოგიების მომხმარებლებისთვის, რომლებიც ვერც ხედავენ.

მეორე მაგალითი გვეუბნება რომელი ინფუთია არასწორი და იცი რა მიმართულებით იმუშაო გამოსწორებისთვის. მაგრამ მაინც არასწორია, რადგან არ ვიცით რატომ არის ჩვენი იმეილი არავალიდური.

შეცდომა მესამე მაგალითში უფრო შინაარსიანია. ეს ყველანაირ ინფორმაციას გვეუბნება, რაც საჭიროა. 

კიდევ ერთი გზა, შინაარსიანი ტექსტის ჩასასმელად ფორმებში, არის, როდესაც პაროლის ინფუთებს ვუთითებთ რას უნდა შიეცავდეს ("უნდა შეიცავდეს ერთ დიდ ასოს, რიცხვს ..."). ინსტრუქციები, რომლებიც უნიკალურია ინფუთისთვის, პირდაპირ ინფუთთან უნდა ეწეროს, ხოლო გლობალური ინსტრუქციები (" * ნიშნავს, რომ შევსება სავალდებულოა "), უნდა იყოს ფორმის თავში.

## ალტერნატიული ტექსტი

ჩვენ ვიცით `alt` ატრიბუტი `img` ელემენტებზე. ამ მაგალითებიდან, რომელია ვალიდური:

```htm
<!-- მაგალითი 1 -->
<img src='...' alt='' />

<!-- მაგალითი 2 -->
<img src='...' alt='xazy' />
```

ეს ორივე მაგალითი ვალიდურია, უბრალოდ პირველი არ იყენებს შინაარსიან ტექსტს. თუ სურათს დეკორატიული მიზნით სვამთ და მნიშვნელოვანი არ არის, უმჯობესია ცარიელი დავტოვოთ და ეკრანის წამკითხველებს არ გამოვაცხადებინოთ რა სურათია.

მეორე მაგალითში გამოაცხადებს "xazy, graphic", რაც მომხმარებელს მიუთითებს რა ფოტოა.

## დავალება

<div className="homework">

1. წაიკითხეთ [ალტერნატიული ტექსტი - WebAIM](https://webaim.org/techniques/alttext/), რათა უკეთ ისწავლოთ როდის და როგორ დაამატოთ ალტერნატიული ტექსტი სურათებს.

</div>

## დამატებითი რესურსები

- [გააკეთეთ ხელმისაწვდომი ლინკები: 15 ოქროს წესი დეველოპერებისთვის](https://www.sitepoint.com/15-rules-making-accessible-links/) ცოტათი მოძველებული, მაგრამ მაინც კარგი რესურსია ამის სასწავლად.
- [გამოყენებადი და ხელმისაწვდომი ფორმის ვალიდაცია და შეცდომების ჩვენება](https://webaim.org/techniques/formvalidation/). აქ განხილულია გზები, როგორ მივაწოდოთ შეცდომები მომხმარებლებს.
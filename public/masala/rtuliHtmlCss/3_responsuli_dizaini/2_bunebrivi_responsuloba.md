# ბუნებრივი რესპონსულობა

## შესავალი

პირველი ნაბიჯი, საიტის რესპონსულად გადაკეთებისთვის, არის ისეთი ტექნიკების გამოყენება, რომლებიც ბუნებრივად მოქნილია. გაკვეთილის ბოლოსკენ ისწავლით, როგორ გადავანაცვლოთ აითემები გვერდზე, ეკრანის ზომის მიხედვით, ხშირ შემთხვევაში დაგვჭირდება ფლექსბოქსი და გრიდი.

## გაკვეთილის მიმოხილვა

1. ისწავლით რამდენიმე რჩევას, როგორ გახადოთ საიტები ნატურალურად ბუნებრივი.

უბრალო HTML, CSS-ს გარეშე, არის რესპონსული. [გადადით ამ გვერდზე](https://codyloyd.github.io/responsive-html/) და შეუცვალეთ ზომები თქვენს ბრაუზერს, სანამ ტელეფონის ზომას არ მიიღებს. იდეალურად მუშაობს, ამ საიტის გახსნა საათზეც შეგიძლიათ.

რეალისტური არ არის ყველა საიტისთვის, რომელსაც გააკეთებთ, რომ უბრალოდ ტექსტისგან შედგებოდეს, მაგრამ გასათვალისწინებელია, რომ უმეტესი ელემენტი, რომელსაც ასაწყობად იყენებთ, არის რესპონსული, სანამ შეცვლით CSS-ით. თუ თქვენს პროექტს მიუდგებით ისეთი განწყობით, რომ ყველაფერს გააკეთებთ ბუნებრივი რესპონსულობის შესანარჩუნებლად, მიხვდებით, რომ არც ისე ბევრი დამატებითი რამის გაკეთება მოგიწევთ, თქვენი საიტების რესპონსულად მუშაობისთვის.

დარჩენილი გაკვეთილი რჩევების სიაა, რაც შეგანარჩუნებინებთ ბუნებრივ რესპონსულობას.

## Viewport მეტა თეგი

როდესაც მობილური ტელეფონებმა პირველად დაიწყეს ბრაუზერების გამოყენება, უმეტესი საიტი არ იყო გათვლილი პატარა ეკრანის რეზოლუციებისთვის. ამის გამოსასწორებლად, უმეტესი ტელეფონის ბრაუზერისთვის შეიქმნა ფუნქცია, რომლითაც დიდ ვერსიას ტვირთავდა. ჩვენ არ გვინდა ასეთი საქციელი საიტისგან, ამიტომ ვუთითებთ, რომ ჩვენი საიტი მუშაობდეს ეკრანის ზომაზე და არა დაზუმულ ვერსიაზე.

ამისთვის, უნდა დაამატოთ ეს თეგი HTML-ს `<head>` ელემენტში, ყველა პროექტზე, რომელზეც იმუშავებთ.

```html
<meta name="viewport" content="width=device-width, initial-scale=1">
```

ეს ხდის საიტის სიგანეს იმ მოწყობილობის სიგანის ზომას, რომლიდანაც ნახულობთ ამ საიტს და ეუბნებით არ მიზუმოს ან გამოზუმოს.

## არ მიუთითოთ განსაზღვრული სიგანე და სიმაღლე

მოქნილობის პირველი მტერია განსაზღვრული სიგანე ელემენტზე. თუ თქვენ დაუწერთ `width: 600px`-ს ნებისმიერ რამეს, ის აღარ შევიწროვდება 600 პიქსელზე დაბლა, რომელიც გინადგურებთ რესპონსულობას უმეტეს მობილურის ეკრანზე. მსგავსი სიტუაციაა განსაზღვრულ სიმაღლეზეც, რომელიც აირევა, თუ ელემენტს ადგილი აღარ ეყოფა.

ამის ადვილი მოგვარება, უმეტეს შემთხვევაში, არის `width`-ის და `height`-ის გადაკეთება `max-width`-ად ან `min-height`-ად. (`min-width` და `max-height` ასევე ვალიდური და გამოსადეგარი სტილებია.)

მომდევნო მაგალითში, შეამჩნევთ, რას იწვევს განსაზღვრული სიგანის მქონე დივი პატარა ეკრანზე. შეუცვალეთ სიგანე `max-width`-ით და ნახავთ, როგორ ჩაეტევა ეკრანზე. დააჭირეთ "Fork On CodePen" ღილაკს და შეუცვალეთ ზომები, შემდეგ სცადეთ `max-width`-ის გამოყენება და ისე შეცვალეთ ზომები. როდესაც მაქსიმუმი სიგანე განსაზრვრულია, ელემენტი არ გადააჭარბებს მითითებულ ზომას, მაგრამ შეიკუმშება, როდესაც ეკრანი დაპატარავდება.

<iframe height="300" style="width: 100%;" scrolling="no" title="max-width | CSS Responsiveness" src="https://codepen.io/xazy/embed/abxYrLO?default-tab=html%2Cresult&editable=true&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/abxYrLO">
  max-width | CSS Responsiveness</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

ქვედა მაგალითში ნახავთ, რას იწვევს განსაზღვრული სიმაღლე. დიდ ეკრანზე თავისუფლად ეტევა ვარდისფერ ყუთში ტექსტი, მაგრამ როდესაც ზომაში ვაპატარავებთ, საზღვრებს სცდება. ამ შემთხვევაში `height: 300`-ის შეცვლა `min-height: 300px`-დ შეცვლა პრობლემას გადაჭრის.

<iframe height="300" style="width: 100%;" scrolling="no" title="height | CSS Responsiveness" src="https://codepen.io/xazy/embed/JjVLqOX?default-tab=html%2Cresult&editable=true&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/JjVLqOX">
  height | CSS Responsiveness</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

### თავი აარიდეთ სიმაღლეს საერთოდ

უმეტეს შემთხვევაში, საერთოდ უნდა აარიდოთ თავი სიმაღლეს. არსებობს გამონაკლისები ამ წესებზე (header-ზე და footer-ze), მაგრამ უნდა ამჯობინოთ მარჯინის და პადინგის გამოყენება სივრცის შესაქმნელად კონტენტის გარშემო. მარჯინის და პადინგის გამოყენება ელემენტებს მოქნილს გახდის, არ აქვს მნიშვნელობა რა კონტენტი იქნება შინგით.

### როდის გამოვიყენოთ განსაზღვრული სიგანე

არის შემთხვევები, როდესაც განსაზღვრული სიგანის გამოყენება საჭიროა. ასეთი წესის დადგენა რთულია, მაგრამ პატარა სიგანის მქონე ელემენტებს შეგვიძლია განვუსაზღვროთ სიგანე. მაგალითად, `32px`-ს მქონე აიქონი `max-width`-ით გამოუსადეგარი იქნება, რადგან არ გვინდა შეიკუმშოს ეს. მსგავსი იქნება `250px` გვერდითა მენიუსთვის, რომელიც ყოველთვის `250px` უნდა იყოს.

## Flex-ის და Grid-ის გამოყენება

არსებობს ასეთი გამოთქმა: ფლექსბოქსი შეიქმნა, რომ შეგვძლებოდა მოქნილი განლაგებების შექმნა. ფლექსის და გრიდის გამოენება არ გვაძლევს იდეალური რესპონსიულობის გარანტიას, მაგრამ ძალიან გვეხმარება. თქვენ უკვე ისწავლეთ მნიშვნელოვანი სტიელბის შესახებ, მაგრამ `flex-wrap` და გრიდის `minmax`, `auto-fill` და მსგავსი სტილები გვეხმარება რესპონსული დიზაინის გაკეთებისთვის ზედმეტი მუშაობის გარეშე.

## დავალება

<div className="homework">

1. წაიკითხეთ [viewport მეტა თეგის შესახებ](https://developer.mozilla.org/en-US/docs/Web/HTML/Viewport_meta_tag) MDN-ზე.
2. [გამოიყენეთ პროცენტები CSS-ში](https://codyloyd.com/2021/percentages/) არის არტიკლი, რომელიც დაგეხმარებათ პროცენტების მნიშვნელობის გაგებაში. არ მიაქციოთ ყურადღება `@media` ნაწილს, ამას მალე ვისწავლით.
3. [minmax() auto-fill გამეორებად გზებზე](https://gridbyexample.com/examples/example28/) არის მშვენიერი დემონსტრაცია რესპონსულ გრიდზე.
 
</div>
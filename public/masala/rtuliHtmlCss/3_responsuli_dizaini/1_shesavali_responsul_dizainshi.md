# შესავალი რესპონსულ დიზაინში

## შესავალი

რესპონსული დიზაინი (Responsive Design) არის უმნიშვნელოვანესი საკითხი, როდესაც საქმე საიტის დეველომპენტს ეხება. ამ გაკვეთილებში ვისწავლით, როგორ გავხადოთ საიტები რესპონსული, ანუ ბევრ ზომაზე მორგებული.

## გაკვეთილის მიმოხილვა

- ისწავლით რა არის რესპონსული დიზაინი და რატომ არის ის მნიშვნელოვანი.

## ტერმინოლოგია

"Responsive Design" არის ტერმინი, რომელიც აღნიშნავს ისეთ ვებსაიტებს, რომლებიც მორგებულია ბრაუზერის ზომის შეცვლაზე და მუშაობს ყველა მოწყობილობაზე. ამ ტერმინს ცოტათი შეცდომაში შევყავართ, სიტყვა "დიზაინი"-ს გამო. ამ გაკვეთილებში არ ვისწავლით რეალურად დიზაინს რესპონსული საიტების, არამედ ტექნიკებს, რომლებიც საიტის რესპონსიულობაში დაგეხმარებათ.

სიტყვა "დიზაინი" მიუთითებს გადაწყვეტილებების მიღებაზე, თუ რა სახის ცვლილება იქნება ლამაზი და მორგებული მომხმარებელზე, შემდეგ კი გადაწყვეტილების მიღებას, როგორ უნდა გამოიყურებოდეს პროექტი. ეს ფრაზა უნივერსალურად გამოყენებადია, ამიტომ ჩვენც გამოვიყენებთ.

## რა არის ეს?

პირველი აიფონის გამოსვლიდან (2007), სავალდებულო გახდა, რომ ჩვენმა ვებ პროექტებმა გამართულად იმუშაონ ყველაფერზე, დაწყებული ნორმალური ზომის დესკტოპის მონიტორებიდან, დამთავრებული პატარა ტელეფონის ეკრანებით.

ალბათ მიხვდებოდით, რომ საიტი რესპონსული ხშირად თავისით არ ხდება, განსაკუთრებით ჩახლართული პროექტები, რომლებზეც ბევრი ფუნქციაა (თქვენი პირველი რეცეპტების პროექტი ტელეფონზეც კარგად იმუშავებს, ფოტოების გარდა, რომლებიც ჩამოიჭრება). ანუ, რესპონსული ვებ დიზაინი არის ტექნიკების ერთობლიობა, რომელიც თქვენს საიტს აამუშავებს ყველა ზომის ეკრანზე.

## რა ეკრანის ზომებს უნდა ერგებოდეს საიტი?

ყველაზე პატარა ტელეფონების ზომა `320px`-ა, არსებობს ამაზე პატარა ეკრანებიც, მაგრამ ეს ავიღოთ ყველაზე პატარა ზომად. ზედა ზღვარის განსაზღვრა ცოტათი ძნელია. დღესდღეისობით არსებობს ძალიან განიერი მონიტორები, რომლებიც ხშირი არაა, ამიტომ უნდა გაითვალისწინო, რომ თქვენი საიტი შესაძლოა წარმოუდგენლად განიერ მონიტორზე ჩაიტვირთოს. უმეტეს შემთხვევაში ეს პრობლემა ასე გადაიჭრება: დაადოთ თქვენს მთლიან კონტენტს `max-width`, მაგალითად `max-width: 1200px` და შემდეგ ეს კონტენტი ცენტრში მოაქციოთ `margin: 0 auto;`-ს დახმარებით.

## დამატებითი რესურსები

- [MDN-ს აქვს კარგი არტიკლი რესპონსულ დიზაინზე](https://developer.mozilla.org/en-US/docs/Learn/CSS/CSS_layout/Responsive_Design), მაგრამ ძალიან სიღრმისეულადაა განხილული, რაც ჯერ არ გვჭირდება.
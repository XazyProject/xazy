# კურსის შესახებ 

## შესავალი

ეს არის პროექტი, რომლის დახმარებითაც ისწავლით ყველაფერს ვებ დეველოპმენტის შესახებ. ამ კურსით თქვენ შეძლებთ მიიღოთ საუკეთესო რესურსი ყველა თემაზე და საფუძვლიანად შეისწავლოთ ყველაფერი, რაც გაინტერესებთ.

ვისწავლით როგორ მუშაობს ვები და პროგრამირება, ასევე გავივლით სივისა და სამოტივაციო წერილის შექმნას და ვისწავლით, როგორ მოვემზადოთ გასაუბრებისთვის.

## პროექტის შექმნის მიზეზი

ამ პროექტის შექმნის მიზეზი, პირველ რიგში, არის ხალხი, რომელთაც სურთ ამ სფეროში შებიჯება, მაგრამ არ იციან როგორ დაიწყონ ყველაფერი და სჭირდებათ მენტორი, რაშიც ეს პროექტი გაუწევს დახმარებას.

ასევე მსურდა, ბევრი უცხოური მსგავსი პროექტის მსგავსად, მაგალითად ოდინის, რომელიც ამ პროექტის ინსპირაციაა, ქართულ ენაზეც ყოფილიყო თანამედროვე მასალით, რომელიც მთლიანად წერილობით იქნებოდა გადმოცემული, რადგან მგონია, რომ ასე უფრო სრულყოფილად შეიძლება ცოდნის მიღება. არსებობს მსგავსი ქართული პროექტებიც, მაგრამ ჩვენს შემთხვევაში ყველაფერი წერილობით იქნება ახსნილი და მისი ჩაწერაც შეგეძლებათ, რათა ინტერნეტის გარეშე გამოიყენოთ. ასევე ეს პროექტი არის open-source, რაც ნიშნავს, რომ საიტის კოდი და მასალა ყველასთვის იქნება მისაწვდომი და შეგეძლებათ კურსების დამატება, შესწორება, გაუმჯობესება და ა.შ.

ყოველი ლექციის ბოლოში არის ლინკები დამატებით მასალებზე, რომლებიც არ არის სავალდებულო, მაგრამ ცოდნის გაღრმავებისთვის რეკომენდირებული.

## კურსის სისტემა

კურსი თანმიმდევრულია და მოიცავს დიდ სასწავლო მასალას. აუცილებელია მიყვეთ კურსს და არ გამოტოვოთ არაფერი. ეს პროექტი მოიცავს დავალებებს და დამატებით რესურსებს სხვადასხვა საიტებიდან, საიდანაც შეძლებთ ცოდნის გაღრმავებას.

## კურსის დამთავრების შემდეგ

კურსის დამთავრების შემდეგ გექნებათ კარგი პორტფოლიო, პროექტები და საჭირო ცოდნა იმისთვის, რომ დაიწყოთ სტაჟირება  front-end დეველოპერად. მაგრამ აუცილებელია გახსოვდეთ, რომ ამ სფეროში არის ძალიან დიდი კონკურენცია და **აუცილებელია დაუთმოთ უზომოდ დიდი დრო.**

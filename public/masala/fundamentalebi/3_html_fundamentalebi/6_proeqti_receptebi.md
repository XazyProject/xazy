# პროექტი: რეცეპტები

## შესავალი

ახლა მოვიდა დრო შევამოწმოთ ჩვენი HTML ცოდნა. ამ პროექტში თვენ ააწყობთ უბრალო რეცეპტების საიტს.

საიტი უნდა შეიცავდეს მთავარ index გვერდს, რომელზეც იქნება ლინკები სხვა რეცეპტებზე. საიტი არ იქნება ლამაზი, როდესაც დაასრულებ, მაგრამ ეს მხოლოდ დასაწყისია.

საიტზე უნდა გამოიყენოთ სათაურები, პარაგრაფები, ფოტოები, სიები, ლინკები და ყველაფერი, რაც აქამდე ვისწავლეთ.

## დეტალურად

<div className="homework">

### საფეხური I: გარემო

1. შექმენით ფოლდერი `xazy-recipes` და შიგნით ფაილი `index.html`.
2. ინდექსში თქვენით ააწყეთ HTML ჩონჩხი და დაამატეთ `h1` "ხაზის რეცეპტები" `body` თეგში.

### საფეხური II: რეცეპტის გვერდი

1. შექმენით `xazy-recipes` ფოლდერში ახალი ფოლდერი და დაარქვით `recipes`.
2. შექმენით HTML ფაილი `recipes` ფოლდერში და დაარქვით თქვენი რეცეპტის სახელი, მაგალითად `lobiani.html`. თქვენ შეგიძლიათ მოიგონოთ ნებისმიერი რეცეპტი, ან გამოიყენოთ გუგლი რეცეპტების მოსაძებნად.
3. შექმენი `h1` რომელსაც რეცეპტის სახელი ერქმევა.
4. ახლა დაბრუნდით `index.html` ფაილში, დაამატეთ იმ რეცეპტის ლინკი, რომელიც შექმენი `<h1> ხაზის რეცეპტები </h1>` -ს ქემოთ. ლინკის ტექსტი უნდა იყოს რეცეპტის სახელი, ანუ: `<a href="recipes/lobiani.html">lobiani</a>`

### საფეხური III: რეცეპტის გვერდის კონტენტი

თქვენი რეცეპტი უნდა შეიცავდეს შემდეგ კონტენტს:

1. დასრულებული რეცეპტის ფოტო, მის ქვევით კი `h1` ელემენტი. ფოტო მოძებნეთ გუგლში ან რეცეპტების საიტზე.
2. ამის ქვევით უნდა იყოს პარაგრაფი, რომელიც აღწერს ამ რეცეპტს.
3. აღწერის ქვევით შექმენით "ინგრედიენტები" სათაური და დაუნომრავი სიით ჩამოწერეთ ინგრედიენტები.
4. საბოლოოდ, დაამატეთ "საფეხურები" სათაური და დანომრილი სიით ჩამოწერეთ მომზადების საფეხურები.

### საფეხური IV: დაამატეთ მეტი რეცეპტი

1. იგივე სტრუქტურის გამოყენებით შექმენით რამდენიმე რეცეპტი.
2. არ დაგავიწყდეთ დალინკოთ ახალი რეცეპტები ინდექს გვერდზე. ასევე ჩასვით ლინკები დაუნომრავ სიაში, რათა ერთმანეთის გვერდიგვერდ არ იყოს, მაგალითად:

```html
 <ul>
    <li><a href="recipes/yourrecipe1.html">რეცეპტი 1</a></li>
    <li><a href="recipes/yourrecipe2.html">რეცეპტი 2</a></li>
    <li><a href="recipes/yourrecipe3.html">რეცეპტი 3</a></li>
  </ul>
```

თქვენი საიტი არ იქნება ლამაზი, ჯერჯერობით მხოლოდ მისი გამართულად მუშაობა გვჭირდება.

</div>

თუ რაიმე არ გამოგივიდათ, როგორც უკვე იცით, არ გაბრაზდეთ და არ დანებდეთ. მუდმივი შრომით და ახლიდან კეთებით მალევე ისწავლით.


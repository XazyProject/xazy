# სიები

## შესავალი

არ აქვს მნიშვნელობა როგორ საიტს აკეთებთ, სიის გამოყენება დაგჭირდებათ ყველგან, მაგალითად სიით კეთდება საიტის ნავიგაციაც, მაგრამ ვიზუალზე თუ არ მოგეწონათ არ შეშინდეთ, რადგან ეს უბრალოდ სიის ჩონჩხია, მოგვიანებით, CSS-ში მის გალამაზებასაც ვისწავლით.

## დაუნომრავი სია (Unordered)

თუ გსურთ გქონდეთ ისეთი სია, სადაც მიმდევრობას მნიშვნელობა არაქვს, მაგალითად საყიდლების სიას, რომელიც ნებისმიერი მიმდევრობით შეგიძლიათ იყიდოთ, შეგიძლიათ გამოიყენოთ დაუნომრავი სია.

დაუნომრავი სია კეთდება `<ul>` ელემენტით, ამით სიას ვეუბნებით,  რომ დაუნომრავია, ხოლო ამ ელემენტის შვილი ელემენტი იქნება `<li>` რომელშიც უკვე სიას ვწერთ.

ამ სიაში ყველა იწყება წერტილით:

<iframe height="300" style="width: 100%;" scrolling="no" title="html-unordered-list" src="https://codepen.io/xazy/embed/ExMVxgd?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/ExMVxgd">
  html-unordered-list</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

## დანომრილი სია (Ordered)

თუ გსურთ ისეთი სიის გაკეთება, რომელშიც თანმიმდევრობას აქვს მნიშვნელობა, მაგალითად აკეთებთ რეცეპტის თანმიმდევრობას ან 10 საყვარელ ფილმს, ამ შემთხვევაში გამოიყენებთ დანომრილ სიას.
დანომრილი სია კეთდება `<ol>` ელემენტით, ამით სიას ვეუბნებით,  რომ დანომრილია, ხოლო ამ ელემენტის შვილი ელემენტი იქნება `<li>` რომელშიც უკვე სიას ვწერთ.
აქ წერტილების ნაცვლად შევხვდებით ციფრებს:

<iframe height="300" style="width: 100%;" scrolling="no" title="html_ordered_list" src="https://codepen.io/xazy/embed/oNVjNzR?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/oNVjNzR">
  html_ordered_list</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

## ორივეს ერთად გამოყენება

ასევე შეგიძლიათ ორივე ერთად გამოიყენოთ და თითოეული სიის ნაწილი უფრო დეტალურად ჩაშალოთ:

<iframe height="300" style="width: 100%;" scrolling="no" title="ordered and unordered" src="https://codepen.io/xazy/embed/WNmQNoj?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/WNmQNoj">
  ordered and unordered</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

## დავალება

<div className="homework">

1.	გააკეთეთ დაუნომრავი საყიდლების სია, ცადეთ გამოიყენოთ წინა ლექციებზე ნასწავლი მასალაც, მაგალითად სათაური.
2.	გააკეთეთ დანომრილი სია, რისი გაკეთება გსურთ დღეს.
3.	გააკეთეთ დაუნომრავი სია ქვეყნების, სადაც იმოგზაურებდით.
4.	გააკეთეთ დანომრილი სია თქვენი 5 საუკეთესო თამაშისა ან ფილმის.
5.	გააკეთეთ დანომრილი სია, თქვენი საყვარელი ნივთების, ხოლო თითოეულში იყოს რამდენიმე დაუნომრავი სია, რომელშიც ამის მიზეზს ჩაწერთ.

</div>
# შესავალი ფორმებში

## შესავალი

ფორმები არის ერთ-ერთი უმნიშვნელოვანესი ნაწილი თქვენს საიტზე. ეს არის მომხმარებლის გზა საიტის ბექზე მოსახვედრათ - მომხმარებელი წერს ინფორმაციას ფორმაში, თქვენ კი ამუშავებთ ამ ინფორმაციას.

ყველა ფორმას აქვს საკუთარი ტიპი, რომელსაც ჩვენ უნდა დავუწეროთ, რადგან რამდენიმე გზა ამ ინფორმაციის შესაგროვებლად, ეს ტიპები კი მომხმარებელს უადვილებს საქმეს.

ამ გაკვეთილში გავივლით HTML ფორმებს და რა შეუძლიათ მათ.

## გაკვეთილის მიმოხილვა

- ფორმების შექმნა HTML-ში.
- გექნებათ წარმოდგენა, როგორ გასტილოთ ფორმები.

## form ელემენტი

form ელემენტი არის div-ის მსგავსი კონტეინერი, უბრალოდ მასში input-ებია, რაზეც მოქმედებს მომხმარებელი.

ფორმის ელემენტი იღებს ორ მნიშვნელოვან ატრიბუტს. პირველია `action` ატრიბუტი, რომელიც იღებს URL მნიშვნელობას და ეუბნება ფორმას სად უნდა გაგზავნოს ეს ინფორმაცია, რათა გადამუშავდეს. მოგვიანებით, კურსებში, ვისწავლით, როგორ დავაკავშიროთ ბექის სისტემასთან ფრონტის ფორმები ამ ატრიბუტის გამოყენებით. ამჯერად მხოლოდ იმის ცოდნაა საჭირო, რისთვის გამოიყენება `action` ატრიბუტი.

შემდეგია `method` ატრიბუტი, რომელიც ეუბნება ბრაუზერს, რომელი [HTTP მოთხოვნის](https://developer.mozilla.org/en-US/docs/Web/HTTP/Methods) მეთოდი უნდა გამოიყენოს ფორმის გადაცემისთვის. ყველაზე ხშირად GET და POST მეთოდების გამოყენება მოგიწევთ.

GET-ს ვხმარობთ, როცა რაიმე ინფორმაციის წამოღება გვინდა სერვერიდან. მაგალითად, გუგლი იყენებს GET მეთოდს, როდესაც თქვენ ეძებთ რაიმეს და გიბრუნდებათ რეზულტატი.

POST გამოიყენება, როდესაც გვინდა ცვლილებების შეტანა სერვერზე, მაგალითად, როდესაც მომხმარებელი აკეთებს ახალ ანგარიშს ან ახორციელებს გადახდას ვებ-საიტზე.

ფორმა უნდა გამოიყენებოდეს ასე:

```html
<form action="example.com/path" method="post">

</form>
```

## ფორმების კონტროლი

მომხმარებლის ინფორმაციის შესაგროვებლად ვიყენებთ ფორმის კონტროლის ელემენტებს. ესენი არიან ელემენტები, რომლებსაც მომხმარებლები გამოიყენებენ ფორმაში, მაგალითად ტექსტის ჩასაწერი ყუთი, ჩამოსაშლელი მენიუ, მოსანიშნი "პწიჩკა" და ღილაკები. მომდევნო სექციებში განვიხილავთ ხშირად გამოყენებულ ფორმის კონტროლის ელემენტებს.

## input ელემენტი

`input` ელემეტი ყველაზე გამოყენებადი ფორმის ელემენტია. ის იღებს `type` (ტიპი) ატრიბუტს, რომელიც ეუბნება ბრაუზერს რა სახის ინფორმაციას უნდა ელოდოს და როგორ დაამუშაოს ეს ელემენტი.

ტექსტის ჩასაწერი ინფუთი გამოიყურება ასე:

```html
<form action="example.com/path" method="post">
  <input type="text" />
</form>
```

ინფუთი თვით-დახურვადი ელემენტია. ამ მაგალითში წარმოდგენილ ინფუთში შეგიძლიათ ტექსტის ჩაწერა. მაგალითისთვის ეს დაგჭირდებათ მომხმარებლის სახელის და გვარის მისაღებად.

## Labels

უბრალო ინფუთის ჩასმა არ არის დიდად სასარგებლო, რადგან მომხმარებელს არ ეცოდინება რისთვისაა ეს განკუთვნილი. ამიტომ ინფუთს ვანიჭებთ იარლიყს, ანუ label-ს, რათა შევატყობინოთ მომხმარებლებს რა სახის ინფორმაცია უნდა შეიყვანონ.

იარლიყის გასაკეთებლად ვიყენებთ `<label>` ელემენტს. ტექსტი, რომლის გამოჩენაც გვინდა ლეიბლში ჩაჯდება გამხსნელ და ჩამკეთ თეგებში:

```html
<form action="example.com/path" method="post">
  <label for="saxeli">სახელი:</label>
  <input type="text" id="saxeli">
</form>
```

ლეიბლები იღებენ `for` ატრიბუტს, რომლებიც ასოცირდებიან კონკრეტულ ინფუთებთან. ხოლო იმ ინფუთს, რომელთანაც ეს ლეიბლი ასოცირდება უნდა `id` ატრიბუტი იმავე მნიშვნელობით, რაც ლეიბლის `for` ატრიბუტს უწერია.

როდესაც ლეიბლი ასოცირდება რაიმე ინფუთთან და მომხმარებელი დააჭერს ამას, ის ასოცირებულ ინფუთს გახდის აქტიურს, ანუ მასზე დაფოკუსირდება და მომხმარებელი ეგრევე შეძლებს ინფორმაციის შეყვანას.

## Placeholder ატრიბუტი

მომხმარებლებისთვის მითითება, თუ რა უნდა ჩაწერონ ფორმის ელემენტებში, შეგვიძლია გავატანოთ `placeholder` ატრიბუტს ინფუთის თეგში.

```html
<label for="first_name">სახელი:</label>
<input type="text" id="first_name" placeholder="ლუკა...">
```

ინფუთის შიგნით გამოჩნდება "ლუკა...", ინფუთზე დაჭერით კი გაქრება და შეგეძლებათ ჩაწერა.

## name ატრიბუტი

ჩვენ ვიყენებთ `label`-ს, რათა მომხმარებლება გაიგონ რა ინფორმაცია უნდა ჩაწერონ ამ ინფუთში. მსგავსად გვჭირდება `name` ატრიბუტი, რათა backend-ს, სადაც ამ ინფორმაციას ვგზავნით, გავაგებინოთ ეს ინფორმაცია რას ნიშნავს.

ამას ვაკეთებთ `name` ატრიბუტის დამატებით:

```html
<label for="saxeli">სახელი:</label>
<input type="text" id="saxeli" name="saxeli">
```

`name` ატრიბუტი **აუცილებლად** უნდა ჰქონდეს ინფუთს, წინააღმდეგ შემთხვევაში დაიგნორდება, როცა ფორმას გავგზავნით.

უკეთ გასაგებად გავგზავნოთ ფორმა [httpbin](https://httpbin.org/)-ზე. ეს სერვისი გაუგზავნის ბექს ინფორმაციას, რომელიც გვაჩვენებს რა ინფორმაციას გვზავნით. შეავსეთ ეს ფორმა და დააჭირეთ გაგზავნას:

<iframe height="300" style="width: 100%;" scrolling="no" title="form-basics-name-attribute" src="https://codepen.io/xazy/embed/dyLNoJR?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/dyLNoJR">
  form-basics-name-attribute</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

შედეგს ვნახავთ "form" ობიექტში. ის უნდა გამოიყურებოდეს ასე:

```
"form": {
    "age": "33",
    "first_name": "jondi",
    "last_name": "baghaturia"
  },
```

სცადეთ `name` ატრიბუტის შეცვლა ზოგიერთ ინფუთზე ან წაშალეთ, შემდეგ სცადეთ ფორმის გაგზავნა ახლიდან და დააკვირდით როგორ შეიცვლება ინფორმაცია.

## ფორმის კონტროლის გამოყენება ფორმის გარეთ

თქვენ შეგიძლიათ გამოიყენოთ ფორმის კონტროლი `<form>` ელემენტის გარეთ, მიუხედავად იმისა, თუ არ გაქვთ ბექენდის სერვერი, სადაც ამ ინფორმაციას გზავნით.

მაგალითად თუ გსურთ ინფუთი გქონდეთ, რომელიც იღებს ინფორმაციას მომხმარებლისგან და ათავსებს სადმე გვერდზე ჯავასკრიპტის გამოყენებით:

<iframe height="300" style="width: 100%;" scrolling="no" title="using-form-controls-outside-of-form" src="https://codepen.io/xazy/embed/BaEpNqG?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/BaEpNqG">
  using-form-controls-outside-of-form</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

მოგვიანებით, პროექტებზე დაგვჭირდება ინფორმაციაზე მანიპულაცია, რომელსაც ფორმებიდან წამოვიღებთ.

## type ატრიბუტი

`Email`-ის ინფუთი განკუთვნილია მხოლოდ იმეილის ადრესებისთვის. განსხვავდებიან ტექსტის ინფუთებისგან და მათში ჩაწერილი ტექსტი აუცილებლად უნდა შეიცავდეს `@`-ს. ეს მობილურებისთვის უფრო მოსახერხებელია, რადგან მომხმარებელს არ უწევს სიმბოლოებში გადასვლა @-ის მოსაძებნად, არამედ ის სფეისის გვერძე იქნება.

მან ასევე უნდა მოახდინოს მომხმარებლის მიერ შეყვანილი იმეილის ვალიდაცია, რაც ნიშნავს, რომ ის დარწმუნდეს ნამდვილად იმელია თუ არა. ერთ-ერთი ასეთია დადგენა, შეიცავს თუ არა @ სიმბოლოს, მაგრამ ვალიდაციებს მოგვიანებით ვისწავლით.

იმეილის ინფუთის შესაქმნელად ჩვენ ვიყენებთ `type` ატრიბუტს "email" მნიშვნელობით:

```html
<label for="user_email">იმეილი:</label>
<input type="email" id="user_email" name="email" placeholder="you@example.com">
```

`Password`-ის ინფუთი, როგორც მიხვდით, პაროლისთვისაა განკუთვნილი. ის მომხმარებლის მიერ ჩაწერილ ტექსტს გადააქცევს ვარსკვლავებად (*) ან წერტილებად (•), რაც აღმოფხვრავს სხვების მიერ პაროლის წაკითხვას.

პაროლის ინფუთის შესაქმნელად ჩვენ ვიყენებთ `type` ატრიბუტს "password" მნიშვნელობით:

```html
<label for="user_password">პაროლი:</label>
<input type="password" id="user_password" name="password">
```

`Number` ინფუთი იღებს მხოლოდ ციფრებს და თუ რაიმე ასოს ჩაწერას ცდით, დააიგნორებს.

ციფრის ინფუთის შესაქმნელად ჩვენ ვიყენებთ `type` ატრიბუტს "number" მნიშვნელობით:

```html
<label for="raodenoba">რაოდენობა:</label>
<input type="number" id="raodenoba" name="raodenoba">
```

მომხმარებლისგან რაიმე თარიღის ინფორმაციის შესაგროვებლად ჩვენ შეგვიძლია გამოვიყენოთ `date` ინფუთი. ეს ინფუთი დაჭერაზე ხსნის პატარა კალენდარს და გვარჩევინებს თარიღს, რაც უფრო მოსახერხებელი და ადვილია მომხმარებლისთვის.

თარიღის ინფუთის შესაქმნელად ჩვენ ვიყენებთ `type` ატრიბუტს "date" მნიშვნელობით:

```html
<label for="dabdge">დაბადების თარიღი:</label>
<input type="date" id="dabdge" name="dabdge">
```

## ტექსტის არეა

ეს ელემენტი ტექნიკურად ინფუთ ელემენტი არაა, `textarea` ელემენტი გვაწვდის ინფუთის ყუთს, რომელშიც შეგვიძლია ტექსტის ჩაწერა და მას შეუძლია ვერტიკალურად რამდენიმე ხაზი იყოს. მისი გაზრდა ან დაპატარავება შესაძლებელია ქვედა მარჯვენა კუთხეში დაკლიკებით და გაწევით.

ტექსტის არეას შესაქმნელად უნდა გამოიყენოთ `<textarea>` ელემენტი:

```html
<textarea></textarea>
```

სხვა ინფუთებისგან განსხვავებით, textarea ელემენტებს აქვთ დამხურავი თეგი. ეს გვაძლევს შესაძლებლობას შემოვსაზღვრო რაიმე კონტენტი, რაც ამ ტექსტის არეაში გამოჩნდება:

```html
<textarea>რაღაც კონტენტი</textarea>
```

textarea იღებს რამდენიმე უნიკალურ ატრიბუტს, რაც სხვა ფორმის ელემენტებზე არ მუშაობს. ესენია `row` და `cols` ატრიბუტები. ისინი გვაძლევენ შესაძლებლობას მივანიჭოთ სიმაღლე (row) და სიგანე (cols) ტექსტის არეას:

```html
<textarea rows="20" cols="60"></textarea>
```

## ამრჩევი ელემენტები

ზოგჯერ თქვენ დაგჭირდებათ, რომ მომხმარებელმა აირჩიოს მნიშვნელობა წინასწარ განსაზღვრული სიიდან. სწორედ ამ დროს გვადგება ასარჩევი ელემენტები.

### ჩამოსაშლელი ჩამონათვალი

`select` ელემენტს ვაწვდით სიას, რომელზე დაჭერითაც ვხედავთ ჩამონათვალს და შემდეგ ამ ჩამონათვალიდან შეგვიძლია ერთ-ერთის არჩევა.

ჩამოსაშლელი ჩამონათვალისთვის ვიყენებთ `<select>` ელემენტს. ასარჩევ ოფციებს, რომელიც ამ სელექთში გვინდა გამოჩნდეს ვსაზღვრავთ `<option>` ელემენტით:

```html
<select name="Car">
  <option value="mercedes">Mercedes</option>
  <option value="tesla">Tesla</option>
  <option value="volvo">Volvo</option>
  <option value="bmw">BMW</option>
  <option value="mini">Mini</option>
  <option value="ford">Ford</option>
</select>
```

ყველა `option` ელემენტს უნდა ჰქონდეს `value` ატრიბუტი, ეს მნიშვნელობა გაიგზავნება სერვერზე, როდესაც ფორმაზე გაგზავნას დავაწვებით.

ჩვენ შეგვიძლია ერთ-ერთი ოფცია დავაყენოთ უკვე არჩეულ ვარიანტად და სანამ ჩამონათვალს ნახავთ, არჩეული ეგ იქნება. ამისთვის უნდა მივცეთ `selected` ატრიბუტი:

ამ მაგალითში ვოლვო იქნება არჩეული სანამ ჩვენ არ შევცვლით

```html
<select name="Car">
  <option value="mercedes">Mercedes</option>
  <option value="tesla">Tesla</option>
  <option value="volvo" selected>Volvo</option>
  <option value="bmw">BMW</option>
  <option value="mini">Mini</option>
  <option value="ford">Ford</option>
</select>
```

ჩვენ ასევე შეგვიძლია გავყოთ სია ჯგუფებად `<optgroup>` ელემენტის გამოყენებით. ეს ელემენტი იღებს `label` ატრიბუტს, რომელსაც ბრაუზერი იყენებს როგორც იარლიყად თითოეული ჯგუფისთვის:

```html
<select name="fashion">
  <optgroup label="Clothing">
    <option value="t_shirt">T-Shirts</option>
    <option value="sweater">Sweaters</option>
    <option value="coats">Coats</option>
  </optgroup>
  <optgroup label="Foot Wear">
    <option value="sneakers">Sneakers</option>
    <option value="boots">Boots</option>
    <option value="sandals">Sandals</option>
  </optgroup>
</select>
```

### Radio ღილაკები

ჩამოსაშლელი ჩამონათვალი კარგია ადგილის დასაზოგად, როდესაც გვაქვს არჩევანის დიდი სია. მაგრამ, როდესაც გვაქვს პატარა სია, ხუთი ან უფრო ნაკლები ასარჩევი ოფციით, უკეთესი იქნება UX(user experience) თვალსაზრისით, რომ ჩანდეს გვერდზე და არ იყოს დამალული ჩამოსაშლელი ჩამონათვალის უკან.

ამ შემთხვევაში ჩვენ ვიყენებთ radio ღილაკებს. რადიო ღილაკები გვაძლევენ შესაძლებლობას გავაკეთოთ რამდენიმე არჩევანი, საიდანაც *მხოლოდ ერთის* არჩევას შეძლებს მომხმარებელი. radio ღილაკის გასაკეთებლად ჩვენ ვიყენებთ ინფუთ ელემენტს `type` ატრიბუტით და "radio" მნიშვნელობით:

```html
<h1>ბილეთის ტიპი:</h1>
<div>
  <input type="radio" id="child" name="ticket_type" value="child">
  <label for="child">ბავშვი</label>
</div>

<div>
  <input type="radio" id="adult" name="ticket_type" value="adult">
  <label for="adult">ზრდასრული</label>
</div>

<div>
  <input type="radio" id="senior" name="ticket_type" value="senior">
  <label for="senior">მოხუცი</label>
</div>
```

როდესაც ვირჩევთ ერთ-ერთ რადიო ღილაკს და შემდეგ სხვას, ის წინა მონიშნულს აუქმებს და ბოლოს დაჭერილს ნიშნავს. რადიო ღილაკები მსგავსად იქცევიან, რადგან **აქვთ იგივე** `name` ატრიბუტი. ასე ხვვდება ბრაუზერი, რომ ეს ელემენტები options-ის ერთი ჯგუფის წევრები არიან.

ჩვენ შეგვიძლია თავიდანვე ერთ-ერთი რადიო ღილაკი მონიშნული გავხადოთ `checked` ატრიბუტის დამატებით:

```html
<h1>ბილეთის ტიპი:</h1>
<div>
  <input type="radio" id="child" name="ticket_type" value="child">
  <label for="child">ბავშვი</label>
</div>

<div>
  <input type="radio" id="adult" name="ticket_type" value="adult" checked>
  <label for="adult">ზრდასრული</label>
</div>

<div>
  <input type="radio" id="senior" name="ticket_type" value="senior">
  <label for="senior">მოხუცი</label>
</div>
```

### checkboxes

ჩექბოქსები ჰგავს რადიო ღილაკებს, ესეც "პწიჩკით" ინიშნება, მაგრამ ეს მომხმარებელს საშუალებას აძლევს აირჩიოს რამდენიმე ოფცია ერთდროულად.

ჩექბოქსის გასაკეთებლად ვიყენებთ ინფუთ ელემენტს `type` ატრიბუტით და მნიშვნელობაში ვუწერთ "checkbox":

```html
<h1>პიცის ინგრედიენტები</h1>

<div>
  <input type="checkbox" id="sosisi" name="ingredientebi" value="sosisi">
  <label for="sosisi">სოსისი</label>
</div>

<div>
  <input type="checkbox" id="xaxvi" name="ingredientebi" value="xaxvi">
  <label for="xaxvi">ხახვი</label>
</div>

<div>
  <input type="checkbox" id="peperoni" name="ingredientebi" value="peperoni">
  <label for="peperoni">პეპერონი</label>
</div>

<div>
  <input type="checkbox" id="soko" name="ingredientebi" value="soko">
  <label for="soko">სოკო</label>
</div>
```

ჩვენ შეგვიძლია გვქონდეს ერთი ჩექბოქსი, სადაც მომხმარებლებს მათი მონიშვნა ან მონიშვნის გაუქმება შეეძლებათ. ეს იმ შემთხვევაშია კარგი, როდესაც რამეს ან ვეთანხმებით, ან - არა. მაგალითად, როდესაც საიტი გვეკითხება გვსურს თუ არა მათი მეილები მივიღოთ:

```html
<div>
  <input type="checkbox" id="siaxleebi" name="news_letter">
  <label for="siaxleebi">გამომიგზავნეთ სიახლეები</label>
</div>
```

ჩვენ შეგვიძლია ჩექბოქსი თავიდანვე მონიშნული გავხადოთ, მომხმარებელის ინტერაქციის გარეშე `checked` ატრიბუტის დახმარებით:

```html
<div>
  <input type="checkbox" id="siaxleebi" name="news_letter" checked>
  <label for="siaxleebi">გამომიგზავნეთ სიახლეები</label>
</div>
```

## ღილაკები

button ელემენტი ქმნის დაკლიკვად ღილაკს, რომელზეც მომხმარებელს შეუძლია ინტერაქცია, რათა გაგზავნოს ფორმა ან სხვა მოქმედებები განახორციელოს.

ღილაკის შესაქმნელად ვიყენებთ `<button>` ელემენტს. კონტენტი ან ტექსტი, რომელიც გვინდა ღილაკის შიგნით გამოჩნდეს, ვუწერთ გამხსნელ და დამხურავ თეგებს შორის:

```html
<button>დაკლიკე და ჩაირიცხე</button>
```

ღილაკის ელემენტი ასევე იღებს `type` ატრიბუტს და ეუბნება ბრაუზერს რა სახის ღილაკთან აქვს საქმე. ჩვენ გვაქვს სამი ხელმისაწვდომი ღილაკი.

### Submit ღილაკი

როდესაც მომხმარებელი დაასრულებს ფორმის შევსებას, მათ სჭირდებათ გადაცემა. ამისთვის სპეციალური ღილაკი არსებობს: submit ღილაკი. როდესაც გადაცემის ღილაკს დააწვებიან, ის გადასცემს ფორმას, რომელშიც ეს საბმით ღილაკი ზის. ღილაკს არ სჭირდება რაიმე ატრიბუტი ამის გასაკეთებლად, მას ეწერება `type` ატრიბუტი "submit" მნიშვნელობით თუ - არა, მნიშვნელობა არ აქვს, ორივენაირად სწორია.

ამ შემთხვევაში შევქმენით ღილაკი, `type` ატრიბუტით და "submit" მნიშვნელობით:

```html
<button type="submit">გაგზავნა</button>
```

### Reset ღილაკი

reset ღილაკი, როგორც სახელით ვხვდებით, ასუფთავებს ყველა ინფორმაციას, რაც მომხმარებელმა ჩაწერა ფორმაში და აყენებს ფორმას ისეთ მდგომარეობაში, როგორიც რაიმეს ჩაწერამდე იყო.

reset ღილაკის გასაკეთებლად, უნდა გამოვიყენოთ button ელემენტი `type` ატრიბუტით და "reset" მნიშვნელობით:

```html
<button type="reset">გასუფთავება</button>
```

### ჩვეულებრივი ღილაკი

მესამე და საბოლოო ღილაკია ჩვეულებრივი ღილაკი, რომელიც ყველაფრისთვის შეიძლება იქნეს გამოყენებული. ის ძირითადად ჯავასკრიპტთან ერთადაა გამოყენებული, ინტერაქტიული ვიზუალის შესაქმნელად.

ჩვეულებრივი ღილაკის შესაქმნელად ვიყენებთ button ელემენტს `type` ატრიბუტით და "button" მნიშვნელობით:

```html
<button type="button">დამაკლიკე</button>
```

უნდა გახსოვდეთ, რომ ღილაკი ფორმაში მითითების გარეშეც `type="submit"`-ია და ყოველთვის მიაწოდებს ბექს ინფორმაციას. იმისათვის, რომ ფორმაში გვქონდეს ღილაკი სხვა დანიშნულებით, აუცილებელია ჰქონდეთ `type` ატრიბუტი, რათა არასასურველი ბექთან გაგზავნები ავირიდოთ თავიდან.

## ფორმის ელემენტების ორგანიზება

სწორი ინფუთების გამოყენება ინფორმაციის მისაღებად მომხმარებლებისგან შესაძლოა მათთვის არასასიამოვნო გამოცდილება გახდეს, თუ ბევრი ინფუთია შესავსები.

საბედნიეროდ HTML გვაწვდის რამდენიმე ელემენტს, რომელიც გვიადვილებს ფორმის სექციების ორგანიზებას, რომლებიც ვიზუალით უკეთესი გასარჩევია.

### Fieldset ელემენტი

Fieldset ელემენტი არის კონტეინერი, რომელიც გვაძლევს შესაძლებლობას ერთმანეთის მსგავსი ინფუთები დავაჯგუფოთ.

ამის შესაქმნელად ვიყენებთ `<fieldset>` ელემენტს. რომელ ინფუთებსაც ვაჯგუფებთ, ვყრით ამ ელემენტის გამხსნელ და დამკეთ თეგებში:

```html
<fieldset>
  <label for="saxeli">სახელი</label>
  <input type="text" id="saxeli" name="saxeli">

  <label for="gvari">გვარი</label>
  <input type="text" id="gvari" name="gvari">
</fieldset>
```

### Legend

Legend ელემენტი გამოიყენება fieldset-ში სათაურის მისანიჭებლად, რათა მომხმარებელი მიხდეს რისთვისაა ეს ინფუთები დაჯგუფებული.

ჩვენ ვიყენებთ `<legend>` ელემენტს, რომლის გამხსნელ და დამხურავ თეგში ვწერთ ტექსტს. legend აუცილებლად fieldset-ის გამხსნელი თეგის შემდეგ უნდა ეწეროს:

```html
<fieldset>
  <legend>საკონტაქტო დეტალები</legend>

  <label for="saxeli">სახელი:</label>
  <input type="text" id="saxeli" name="saxeli">

  <label for="telefonis_nomeri">ტელეფონის ნომერი:</label>
  <input type="tel" id="telefonis_nomeri" name="telefonis_nomeri">

  <label for="email">იმეილი:</label>
  <input type="email" id="email" name="email">
</fieldset>

<fieldset>
  <legend>მიტანის დეტალები</legend>

  <label for="qucha">ქუჩის ადრესი:</label>
  <input type="text" id="qucha" name="qucha">

  <label for="qalaqi">ქალაქი:</label>
  <input type="text" id="qalaqi" name="qalaqi">

  <label for="post_code">საფოსტო კოდი:</label>
  <input type="text" id="post_code" name="post_code">
</fieldset>
```

fieldset-ის ხშირი გამოყენება radio ღილაკების დასაჯგუფებლად და legend-ის გამოყენება მომხმარებელთან კომუნიკაციისთვის გამოიყენება, თუ რისთვისაა ეს ოფციები:

```html
<fieldset>
  <legend>რომელი სასმელი გსურთ?</legend>

  <div>
    <input type="radio" name="drink" id="yava" value="yava">
    <label for="yava">ყავა</label>
  </div>

  <div>
    <input type="radio" name="drink" id="chai" value="chai">
    <label for="chai">ჩაი</label>
  </div>

  <div>
    <input type="radio" name="drink" id="gaziani" value="gaziani">
    <label for="gaziani">გაზიანი სასმელი</label>
  </div>
</fieldset>
```

## გაითვალისწინეთ ფორმების გასტილვისას

ჩვენ ვისწავლით ფორმების გასტილვას და დავალებასაც შევასრულებთ, მაგრამ ვისაუბროთ სირთულეებზე, რომლებიც გასტილვისას შეგვხვდება:

### ბრაუზერის სტილები

თითოეულ ბრაუზერს აქვს თავისი სტილი ფორმებისთვის, ეს ყველა მომხმარებელსთვის განსხვავებული იქნება, დამოკიდებულია მათ ბრაუზერზე.

ყველას მსგავსი დიზაინი რომ მივაწოდოთ, აუცილებელია გადავაწეროთ ბრაუზერის არსებულ სტილებს ჩვენი საკუთარი სტილები.

### ძნელად გასასტილი ფორმები

ტექსტზე დამყარებული ფორმები, მაგალითად ტექსტი, იმეილი, პაროლი და ტექსტის არეა, ადვილად გასასტილია, ისინი მოქმედებენ, როგორც სხვა HTML ელემენტები და უმეტესი CSS სტილის გამოყენება შეგვიძლია მათზე.

გასტილვა რთულდება, როდესაც ვსტილავთ radio ღილაკებს და checkbox-ებს. მაგრამ არის ძალიან ბევრი [გაკვეთილი](https://moderncss.dev/pure-css-custom-checkbox-style/), რომლებიც ამაში დაგეხმარებიან. ასევე გვაქვს ახალი CSS სტილები, რომლებიც ჩექბოქსების და რადიო ღილაკების გასტილვას გვიადილებს:

```css
input {
  accent-color: red;
}
```

`accent-color`-ის გამოყენებით შეგვიძლია ჩექბოქსს/რადიოს ფერი დავადოთ.

ზოგიერთი ელემენტის გასტილვა შეუძლებელია, მაგალითად კალენდრის ან თრიღის ამრჩევის. თუ მათი გასტილვა გვინდა, უნდა შევქმნათ საკუთარი ფორმა JavaScript-ის და ბევრი ჯავასკრიპტის ბიბლიოთეკის გამოყენებით.


## დავალება

<div className="homework">
- ისწავლეთ [როგორ გასტილოთ ფორმები](https://moderncss.dev/pure-css-custom-checkbox-style/), ასევე [MDN-ს დოკუმენტაცია გასტილვაზე](https://developer.mozilla.org/en-US/docs/Learn/Forms#form_styling_guides)
-

1. პერსონალური ინფორმაციის სექცია:
  - შექმენით fieldset, რომელსაც ექნება legend "პერსონალური ინფორმაცია".
  - fieldset-ის შიგნით გქონდეთ შემდეგი სექციები:
    - სახელის ჩასაწერი ინფუთი, რომელსაც ექნება placeholder.
    - გვარის ჩასაწერი ინფუთი, რომელსაც ექნება placeholder.
    - იმეილის ჩასაწერი ინფუთი, რომელსაც ექნება placeholder.
    - textarea "მისამართი"-ს ჩასაწერად, რომელსაც ექნება placeholder.
    - ჩამოსაშლელი მენიუ, რომელიც გარჩევინებთ ქვეყანას (მინიმუმ სამი ოფცია). გამოიყენეთ optgroup ოფციების კონტინენტების მიხედვით დასაჯგუფებლად.
2. გამოწერის სექცია:
  - გააკეთეთ კიდევ ერთი fieldset, რომელსაც ექნება legend "გამოწერის ინფორმაცია".
  - ამ fieldset-ში გქონდეთ შემდეგი ინფუთები:
    - radio ღილაკები "გამოწერის გეგმა"(იაფიანი და ძვირიანი) სექციისთვის, რომელსაც ექნება მინიმუმ 2 ღილაკი.
    - checkbox-ები "ინტერესები"-სთვის, რომელსაც მინიმუმ სამი ოფცია ექნება (მაგ: მუსიკა, სპორტი, ფილმები).
3. Submit და Reset ღილაკები:
  - დაამატეთ submit ღილაკი ლეიბლით "Submit".
  - დაამატეთ reset ღილაკი ლეიბლით "Reset".
4. მოთხოვნები:
  - გამოიყენეთ ყველა ინფუთზე `<label>` ელემენტი `for` ატრიბუტით.
  - გამოიყენეთ სწორი placeholder-ები.
  - თითოეულ ინფუთს უნდა ჰქონდეს უნიკალური `name` ატრიბუტი.
</div>

## დამატებითი რესურსები

- [web.dev](https://web.dev/learn/forms/)-ის გაკვეთილი ფორმებზე.
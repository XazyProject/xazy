# შესავალი Grid-ში

## შესავალი

შემდეგ რამდენიმე გაკვეთილში ჩვენ განვიხილავთ CSS Grid-ებს, რაც გვერდის განლაგების აწყობას გაგიადვილებთ. თავდაპირველად flexbox-ს გავიხსენებთ და შემდეგ ვისწავლით, როგორ გამოვიყენოთ გრიდი.

მომდევნო გაკვეთილებში ვისწავლით როგორ შევქმნათ გრიდი, გრიდის წევრების პოზიციონირებას და რამდენიმე რთულ სტილს. ახლა განვიხილოთ განსხვავებები ფლექსბოქსსა და გრიდს შორის. საბოლოოდ კი გრიდით პროექტის აწყობა მოგვიწევს.

## გაკვეთილის მიმოხილვა

- შევადარებთ ფლექსბოქსსა და გრიდს.
- აღვწერთ რა დროს ჯობია გრიდის გამოყენება ფლექსბოქსის გამოყენებას.

## დავბრუნდეთ ფლექსზე

საფუძვლების სწავლის დროს ჩვენ ვისწავლეთ ბევრი Flexbox-ზე. როგორ მოძრაობს ვერტიკალურად და ჰორიზონტალურად და როგორ დააყენოთ მათი განლაგება. ასევე ისწავლეთ როგორ იკუმშება, და იცვლის ზომას. 

გაიხსენეთ, როგორ შეგიძლიათ ფლექსის წევრების ერთ ხაზზე განლაგება:

<iframe height="300" style="width: 100%;" scrolling="no" title="flex-direction example" src="https://codepen.io/xazy/embed/abMJYWe?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/abMJYWe">
  flex-direction example</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

ან სვეტოვანი განლაგება:

<iframe height="300" style="width: 100%;" scrolling="no" title="Single Column | CSS Flexbox" src="https://codepen.io/xazy/embed/abxwOOR?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/abxwOOR">
  Single Column | CSS Flexbox</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

ერთ განზომილებიანი განლაგების შემთხვევაში ფლექსი კარგი ვარიანტია აითემების განლაგებისთვის.

ორ განზომილებიანი განლაგებებისთვის, თქვენ ისწავლეთ `flex-wrap`, რომელსაც ფლექს აითემები გადააქვს მომდევნო ხაზებზე, თუ არ ეტევა.

მიუხედავად იმისა, რომ ფლექსბოქსი გვაძლევს საშუალებას ჰორიზონტალურად და ვერტიკალურად გავსტილოთ, მაინც ყოველთვის ადვილი არაა მისი გამოყენება.

ორ განზომილებიანი განლაგების ასაწყობად, უფრო ადვილია თუ გამოვიყენებთ CSS გრიდს:

<iframe height="300" style="width: 100%;" scrolling="no" title="2D Layout | CSS Grid" src="https://codepen.io/xazy/embed/xxerGOM?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/xxerGOM">
  2D Layout | CSS Grid</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

## რა არის გრიდი?

გრიდი CSS-ში დიდიხანია არსებობს. CSS-ს თანაშექმქმნელი ბერტ ბოსი ამ ლეიაუთის მოდელზე 1996 წლიდან მუშაობდა. მისთვის ამ იდეის ინსპირაცია გრიდის მსგავსი განლაგება იყო გაზეთებში და ჟურნალებში. წლების განმავლობაში მრავალი ცდების ჩატარებისა და დეველოპმენტის შემდეგ, CSS Grid საბოლოოდ წარადგინეს ყველა ძირითად ბრაუზერში 2017 წლიდან.

როგორც ზედა მაგალითში ნახეთ, გრიდის გამოყენება ძალიან ადვილია როდესაც ორ განზომილებიანი ლეიაუთი გვაქვს, მაგრამ მისი გამოყენება ერთ განზომილებიანი განლაგების დროსაც შეიძლება. ერთ-ერთი უპირატესობა დეველოპერებისთვის ის არის, რომ ისინი იწყებენ აითემების ერთ ხაზზე განლაგებით და სურვილისამებრ ამატებთ მომდევნო ხაზებსაც.

თქვენ ბევრ მსგავსებას იპოვით ფლექსსა და გრიდში. ორივე იყენებს მშობელ კონტეინერს შვილი აითემებით. ორივეს აქვს მსგავსი სტილის სახელები განლაგებისთვისა და პოზიციონირებისთვის. მაგრამ ასევე მრავალ განსხვავებას შეხვდებით, მაგალითად თუ თქვენ გიჭირდათ თქვენი ფლექსის აითემების ერთ ზომაზე დასმა, გრიდი ამის გაკეთებას გაგიმარტივებთ.

თუ ინტერნეტში ძველი რესურსებიდან ეძებთ ინფორმაციას, გაითვალისწინეთ, რომ ფლექსისა და გრიდის მოდულები შესაძლოა შეიცვალოს განახლებების გამო. ერთ-ერთი გრიდის გამორჩეული თვისება `gap` სტილის გამოყენებაა, რომელზეც მომდევნო გაკვეთილში ვისწავლით. ამის გამოყენება მხოლოდ გრიდზე შეიძლებოდა, მაგრამ ახლა ფლექსზზეცაა მხარდაჭერილი.

ხალხი ფიქრობდა, რომ გრიდი ფლექსბოქსის ჩასანაცვლებლად გამოიგონეს, მაგრამ მალე დარწმუნდებით, რომ გრიდიც უბრალოდ ერთ-ერთი ხელსაწყოა. ზოგჯერ მათი ერთად გამოყენებაც დაგჭირდებათ, მაგრამ ამ ყველაფერს მოგვიანებით ვისწავლით. პირველ რიგში უბრალოდ გრიდი გავაკეთოთ.

## დამატებითი რესურსები

- უყურეთ [ფლექსბოქსსა და გრიდს შორის განსხვავებას](https://www.youtube.com/watch?v=hs3piaN4b5I) - რომელი ჯობია?

- წაიკითხეთ CSSTricks-ის [განსხვავებას ფლექსსა და გრიდს შორის](https://css-tricks.com/quick-whats-the-difference-between-flexbox-and-grid/)

- [გრიდის ისტორია](https://alistapart.com/article/the-story-of-css-grid-from-its-creators/)
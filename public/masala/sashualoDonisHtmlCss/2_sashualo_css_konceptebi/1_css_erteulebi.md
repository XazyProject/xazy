# CSS ერთეულები

## შესავალი

არსებობს ბევრი საზომი ერთეული, რომელიც CSS-ს ზომების განსაზღვრაში გვეხმარება. ამ გაკვეთილში ვისწავლით ყველაზე მნიშვნელოვან საზომ ერთეულებზე და განსხვავებებზე.

## გაკვეთილის მიმოხილვა

- ისწავლით განსხვავებას relative და absolute ერთეულებს შორის.
- ისწავლით როდის რომელი ერთეული უნდა გამოიყენოთ.

## Absolute ერთეულები

Absolute ერთეულები ისინია, რომელიც ნებისმიერ კონტექსტში ერთნაირია. `px` არის აბსოლუტური ერთეული, რადგან მისი ზომა არაა დამოკიდებული არაფერზე. პიქსელი ერთადერთი აბსოლუტური ერთეულია რომელსაც ვებ პროექტში უნდა იყენებდეთ, რადგან დანარჩენი აბსოლუტური ერთეულები ძირითადად რაიმეს ამოპრინტვისას იყენებენ, რომლებიც ფიზიკური ერთეულებია, მაგალითად `in` (ინჩი) და `cm` (სანტიმეტრი).

## Relative ერთეულები

რელატიური ერთეულები იცვლებიან მათ კონტექსტთან შესაბამისად. ახლა ავსხსნათ რას ნიშნავს ეს. relative აზუსტებს ზომას სხვა შედარებითი ერთეულიდან, მაგალითად %. თუ `div`-ის ზომაა `200px`, ხოლო მასში არის კიდევ ერთი `div`, რომლის ზომაცაა `50%`, ანუ რელატიური ერთეული, ამ მეორე დივის ზომა იქნება მშობლის ზომის 50%, ანუ 100px. უფრო მარტივად რომ ვთქვათ, ეს 50% არის მისი მშობელი ელემენტის ზომიდან გამომდინარე.

სწორედ ამით განსხვავდება absolute საზომი ერთეულებისგან, რადგან ისინი არაფრიდან არ იღებენ ზომას, ანუ რომ ვიტყვით 10 პიქსელია, ესეიგი 10 პიქსელია.

## em და rem

`em` და `rem` ორივე ფონტის ზომებია, მაგრამ ისინი ხშირად სხვა ზომების აღსანიშნად გამოიყენება CSS-ში. ორივეს ხშირად შეხვდებით და ორივვეს შესახებ ვისწავლით, მაგრამ ვამჯობინოთ `rem`.

`1em` არის ელემენტის `font-size`. ანუ რას ნიშნავს ეს. თუ ჩვენ გვაქვს პარაგრაფი, რომლის ფონტის ზომაცაა 16 პიქსელი, ხოლო ამ პარაგრაფის შიგნით გვაქვს სხვა ელემენტი და ამ ელემენტს დავუწერთ `font-size: 1em`, ეს იგივეა, რაც `font-size: 16px`, 2em - 32px და ა.შ. ანუ 1em უდრის მშობელი ელემენტის ფონტის ზომას, 2em მშობელი ელემენტის ორმაგ ფონტის ზომას და ა.შ. მაგრამ მხოლოდ მშობლიდან გამომდინარე არ მოქმედებს. თუ ელემენტს აქვს ფონტის ზომა 16 პიქსელი, თუ მას დავუწერთ `width: 4em` მისი სიგანე იქნება 64px (16 * 4 == 64).

`rem` რელატიურია **root html element**-ის ფონტის ზომის. root html element (`:root` ან `html`)-ის ფონტის ზომა შეგვიძლია ჩვენითაც დავაყენოთ, მაგრამ ჩვეულებრივ თითქმის ყველა ბრაუზერში მისი ზომაა 16 პიქსელი, ანუ 1rem == 16 პიქსელს, თუ 40 პიქსელს დავაყენებთ HTML-ს ფონტის ზომად, 1rem იქნება 40 პიქსელი და ა.შ. მაგრამ ამის დაყენება არ გჭირდებათ, შეგიძლიათ 1rem 16 პიქსელად ჩატვალოთ.

`rem` ერთეულის გამოყენება ფონტის ზომების განსასაზღვრად თქვენს საიტზე რეკომენდირებულია. 

## Viewport ერთეულები

ერთეულები `vh` და `vw` არიან რელატიური viewport-თან. viewport არის ის, რასაც ვხედავთ ბრაუზერში, ანუ 100vh იქნება იმხელა, რამხელაზეც არის გახსნილი ბრაუზერი. თუ ეკრანის სიმაღლე 800 პიქსელია და ბრაუზერი მთლიან ეკრანზე გვაქვს გახსნილი, 100vh იქნება 800px, ხოლო 50vh იქნება 400px და ა.შ.

- vh - viewport height, ანუ viewport-ის სიმაღლე.
- vw - viewport width, ანუ viewport-ის სიგანე.

## დამატებითი რესურსები

- [CSS ერთეულები](https://codyloyd.com/2021/css-units/), რომლებიც სიღრმისეულად როდის გამოიყენოთ `em`, `rem` და `px`.
- [Viewport ერთეულებით](https://css-tricks.com/fun-viewport-units/), `vh` და `vw`-თი, საინტერესო რაღაცეების გაკეთება.

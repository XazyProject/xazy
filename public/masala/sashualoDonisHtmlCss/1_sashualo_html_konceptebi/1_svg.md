# SVG

## შესავალი

SVG არის ვებში ხშირად გამოყენებული სურათის ფორმატი. ეს შეიძლება ცოტათი დამაბნეველი იყოს თავიდან, მაგრამ, როდესაც მის გამოყენებას ისწავლით, შეძლებთ უმაღლესი ხარისხის, დინამიური სურათების გამოყენებას თქვენს ვებსატზე.

ამ გაკვეთილში ჩვენ ვისწავლით რა არის SVG და რისთვის გამოიყენება, ასევე როგორ ჩასვათ თქვენს საიტზე.

## გაკვეთილის მიმოხილვა

- რა არის SVG, Vector Graphics და XML
- როგორ გავაკეთოთ SVG და დავამატოთ ჩვენს ვებსაიტზე
- როდის გამოვიყენოთ SVG და როდის სხვა სურათის ფორმატი

## რა არის SVG?

SVG არის ერთ-ერთი სურათის ფორმატი, რომლის ფორმის ცვლილება ძალიან ადვილია, ისე რომ ხარისხი არ დაკარგოს და არ გაზარდოს ფაილის ზომა. 

სად გამოიყენება ხშირად SVG:

1. აიქონებში
2. გრაფიკებში/ცხრილებში
3. დიდ, უბრალო სურათებში
4. გამეორებად ფონზე
5. ეფექტების დადება სხვა ელემენტებზე SVG ფილტრების გამოყენებით

"SVG" ნიშნავს "Scalable Vector Graphics". ეს შედგება ფორმულებისგან, რომლებიც სხვადასხვა ფორმებს სძენს. რადგან ესენი უბრალოდ ფორმულებია, მათი გაზრდით და დაპატარავებით არ იცვლება ხარისხი და ფაილის ზომა.

SVG-ს ასევე აქვს ერთი საინტერესო ასპექტი: ისინი იყენებენ XML ("Extensible Markup Language")-ს, რომელსაც HTML-ს მსგავსი სინტაქსიაქვს და ბევრი რაღაცისთვის გამოიყენება.

რადგანაც SVG-ს კოდი XML-ა, ამას ააქვს რამდენიმე მნიშვნელოვანი სარგებელი.

პირველ რიგში, ეს ნიშნავს, რომ შესაძლებელია მისი წაკითხვა. თუ თქვენ გახსნით JPEG გადართოების სურათს რაიმე ტექსტ ედიტორში, ის წასაკითხად შეუძლებელი იქნება, ხოლო თუ თქვენ გახსნით SVG-ს, ეს იქნება ასეთი:

```html
<svg xmlns="http://www.w3.org/2000/svg" viewBox="0 0 100 100">
    <rect x=0 y=0 width=100 height=50 />
    <circle class="svg-circle" cx="50" cy="50" r="10"/>
</svg>
```

შეიძლება ამან დაგაბნიოთ, მაგრამ ეს რეალური სიტყვებია. თეგები, ატრიბუტები, ამიტომ ნაცნობ ტერიტორიაზე ვიმყოფებით, განსხვავებით JPEG-ისგან.

XML-ს მეორე უპირატესობა ისაა, რომ HTML-თან თავსებადია და მისი კოდი შეგიძლიათ პირდაპირ HTML ფაილში ჩასვათ, ყოველგვარი შესწორებების გარეშე და ეს გიჩვენებთ სურათს.

## ნაკლი

რათქმაუნდა SVG შესანიშნავია, მოდი ყველა სურათი SVG ფაილად გადავაქციოთ, ხო? სამწუხაროდ ეს არ შეგვიძლია. SVG იდეალურია უბრალო სურათებისთვის, რადგან თითოეული დეტალი XML-დ უნდა გადაიქცეს, ამიტომ კომპლექსური სურათების შესანახად გამოუსადეგარია. 

## SVG-ს ანატომია

ჩვეულებრივ, თქვენ არ ააწყობთ SVG-ს კოდით. თქვენ გადმოიწერთ ფაილს და ჩააკოპირებთ რაიმე აპლიკაციიდან, რომელიც SVG-ს აწყობაში გეხმარებათ (მაგალითად Adobe Illustrator ან Figma). მაგრამ ამ ჩაწერილი SVG-ს შესწორება და თქვენს გემოზე მორგება მხოლოდ მისი ანატომიის ცოდნით შეიძლება.

<iframe height="300" style="width: 100%;" scrolling="no" title="Simple SVG Example" src="https://codepen.io/xazy/embed/RwdqBzm?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/RwdqBzm">
  Simple SVG Example</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

1. `xmlns` - ეს ნიშნავს "XML NameSpace"-ს. ეს აზუსტებს რა "დიალექტს" ხმარობს შენი XML. ჩვენს შემთხვევაში ეს არის `http://www.w3.org/2000/svg`, ანუ SVG. ამის გარეშე ზოგიერთი ბრაუზერი არ ჩატვირთავს თქვენს სურათს, ან არასწორად ჩატვირთავს.

2. `viewBox` - განსახზღვრავს თქვენი SVG-ს საზღვრებს. როდესაც თქვენ განსაზღვრავთ თქვენს SVG-ს შიგნით სხვადასხვა ელემენტების პოზიციებს, სწორედ ამის მიხედვით აკეთებს ის. სცადეთ ზევით მოცემულ მაგალითში მისი ცვლილება, რათა უკეთ გაიგოთ როგორ მუშაობს.

3. `class`, `id` - ეს ატრიბუტები ზუსტად ისე მუშაობს, როგორც HTML-ში. ამის SVG-ში გამოყენებით შევძლებთ მისი CSS-ში ან JavaScript-ში მონიშვნას.

4. ელემენტები, როგორიცაა `<circle>`, `<rect>`, `<path>` და `<text>` განისაზღვრებიან SVG-ს NameSpace-ით. ესენი უბრალო ელემენტებია, რომლებიც SVG-ს "აშენებაში" ეხმარება. კომპლექსური SVG-ების შემთხვევაში ათობით ასეთ ელემენტს შევხვდებით.

5. ბევრი SVG ატრიბუტის გასტილვა CSS-ში შესაძლებელია, მაგალითად `fill` და `stroke` ატრიბუტების.

ზემოთ მოცემულ კოდში შეიტანეთ შესწორებები, რათა წარმოდგენა შეგექმნათ, რა როგორ მუშაობს.

## SVG-ს შემოტანა

არსებობს ორი მიდგომა, SVG-ს ჩვენს დოკუმენტში ჩასმის: დალინკული და ხაზშიდა.

SVG-ს დალინკვა იგივენაირად მუშაობს, როგორც სხვა ნებისმიერი სურათის. შეგიძლიათ გამოიყენოთ `<img>` თეგი და დაუკავშიროთ ეს სურათი. ეს იგივენაირად ჩაიტვირთება, მაგრამ SVG-ს კონტენტი აღარ იქნება მისაწვდომი თავად ვებგვერდიდან.

ამის ალტერნატივაა ხაზშიდა SVG-ს გამოყენება, ანუ ამ კონტენტის პირდაპირ ვებგვერდის კოდში ჩასმა. ეს სწორად ჩაიტვირთება და კოდიც გამოჩნდება, რაც შესაძლებლობას მოგვცემს CSS-თი და JavaScript-ით ჩავერიოთ.

SVG-ს ხაზშიდა მეთოდით გამოყენება მისი სრული პოტენციალის გამოყენების საშუალებას გვაძლევს, მაგრამ ამას სერიოზული ნაკლიც აქვს. კოდს რთულად წასაკითხი ხდება და თუ დიდი SVG-ა, ხელს უშლის HTML-ს ჩატვირთვას.

## დამატებითი რესურსები

1. არსებობს ბევრი უფასო SVG აიქონის ბიბლიოთეკა, მაგალითად: [Material icons](https://fonts.google.com/icons), [Feather icons](https://feathericons.com/), [The Noun Project](https://thenounproject.com/term/free/) და [Ionicons](https://ionic.io/ionicons).

2. თუ გსურთ თქვენით SVG-ს აწყობა, გჭირდებათ ვიზუალური ედიტორი.
  1. [ეს არის კარგი SVG ედიტორი](https://yqnn.github.io/svg-path-editor/). ის გვაჩვეებს XML-ს და რას იყენებს SVG-ს დასაგენერირებლად.
  2. ასევე ერთ-ერთია [Inkscape](https://inkscape.org/), რომელიც არა მარტო უფასო, არამედ open-source პროექტია.

3. თუ გსურთ SVG-ს გამოყენება, რათა დააგენერიროთ სურათები, არსებობს ორი დიდი ბიბლიოთეკა: [snap.svg](http://snapsvg.io/) და [SVG.js](https://svgjs.dev/docs/3.0/).

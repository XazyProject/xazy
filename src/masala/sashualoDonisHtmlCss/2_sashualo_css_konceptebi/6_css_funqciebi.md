# CSS ფუნქციები

## შესავალი

ალბათ შეამჩნევდით, რომ ზოგიერთი სტილის მნიშვნელობას აქვს ცოტათი განსხვავებული სინტაქსი. როდესაც მნიშვნელობა არის სიტყვა, რომელსაც მოყვება ფრჩხილები () და შეიცავენ ინფორმაციას, მაგალითად `background-color: rgb(0, 0, 0)`- ესეც CSS ფუნქციებია.

ამ გაკვეთილში განვიხილიავთ ფუნქციებს და როგორ არის გამოყენებული ხშირად.

## გაკვეთილის მიმოხილვა

- ისწავლით `calc()`, `min()`, `max()` და `clamp()` ფუნქციებს და მათ გამოყენებას.

## რა არის ფუნქია და როგორ იყენებენ CSS-ში?

პროგრამულ ენებში ფუნქიები ასრულებენ ოპერაციებს. ფუნქციებს გადაეწოდებათ "არგუმენტები" და ფუნქციები ამუშავებენ ამ არგუმენტებს. მაგალითად:

```css
color: rgb(0, 42, 255);
background: linear-gradient(90deg, blue, red);
```

ამ მაგალითში `color`-ის მნიშვნელობა არის ფუნქცია `rgb()`, რომელიც იღებს არგუმენტებს ციფრების სახით. ის ამუშავებს ამ ციფრებს და ითვლის rgb ფერს ამ სამი მნიშვნელობით. იგივეა `background` სტილზე, რომელსაც აქვს მნიშვნელობა `background: linear-gradient(90deg, blue, red);`. `linear-gradient` აგენერირებს გრადიენტს (როდესაც ფერები ერთმანეტში გარდატყდება) ამ მითითებული პარამეტრების გამოყენებით. მას სჭირდება მინიმუმ ორი ფერის არგუმენტი: ფერები რომლებიც ერთმანეთში გარდატყდება. დამატებით ასევე შეგიძლიათ გრადიენტის ხაზის კუთხის გრადუსის მითითება (როგორც მაგალითშია).

სხვა პროგრამული ენებისგან განსხვავებით, CSS არ გვაძლევს საშუალებას შევქმნათ საკუთარი ფუნქციები. CSS-ს მოყვება წინასწარ გამზადებული ფუნქციების სია, რომლებიც დაგეხმარებათ გასტილვის პრობლემების გადასაჭრელად.

ფერების გარდა კიდევ არის რამდენიმე CSS ფუნქცია, რომლებიც გამოსადეგია ვებსაიტის დიზაინისთვის, განსაკუთრებით კი რესპონსული დიზაინისთვის (რესპონსულ დიზაინს ვისწავლით მოგვიანებით).

ახლა კი განვიხილოთ ეს ფუნქციები: `calc()`, `min()`, `max()` და `clamp()`.

## calc()

ამის ყველაზე კარგი გამოყენების მაგალითებია:

- ერთეულების ერთმანეთში არევა
- შესაძლებლობა, რომ დავნესტოთ `calc( calc () - calc () )`

<iframe height="300" style="width: 100%;" scrolling="no" title="calc() | CSS Functions" src="https://codepen.io/xazy/embed/zYXqmXa?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/zYXqmXa">
  calc() | CSS Functions</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

ახლა დააკვირდით როგორაა გამოყენებული აქ `calc()`:

```css
:root {
--header: 3rem;
--footer: 40px;
--main: calc(100vh - calc(var(--header) + var(--footer)));
}
```

- `--header`, `--footer` და `--main` არის CSS ცვლადები. ამის შესახებ შემდეგ გაკვეთილში ვისწავლით.

main-ის მნიშვნელობას ვხდით: `100vh - (3rem + 40px)`. სხვანაირად რომ ავხსნათ: `main = 100vh - (header + footer)`. `calc()` თავისით ითვლის ყველაფერს, მიუხედავად იმისა, რომ ერთეულებს vh, rem და px-ს ერთმანეთში ვურევთ. CSS ცვლადებთან ერთად, `calc()` ბევრ შემთხვევაში დაგვაზოგინებს დროს.

ზედა codepen-ის მაგალითში შეიტანეთ ცვლილებები და წაივარჯიშეთ შიგნითვე. გადაეცით სხვადასხვა ერთეულის ზომები და დააკვირდით მის ცვლილებებს.

## min()

`min()` გვეხმარება რესპონსული(სხვადასხვა ზომის მოწყობილობის ეკრანზე მორგებული) ვებგვერდების გასაკეთებლად. შეხედეთ ამ მაგალითს:

<iframe height="300" style="width: 100%;" scrolling="no" title="min() | CSS Functions" src="https://codepen.io/xazy/embed/abxmbjX?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/abxmbjX">
  min() | CSS Functions</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

```css
#iconHolder {
  width: min(150px, 100%);
  height: min(150px, 100%);
  box-sizing: border-box;
  border: 6px solid blue;
}
```

აქცენტი გავაკეთოთ ამ ხაზზე: `width: min(150px, 100%);` თუ სურათის ზომა არის მინიმუმ `150px`, ის დაიკავებს მთლიანად `150px`-ს. თუ არ არის `150px`, სურათის ზომა გახდება `100%` მშობელი ელემენტის. პირველად `min()` ირჩევს `150px`-ს, რადგან `150px` მინიმუმია `150px`-სა და მშობელი ელემენტის `100%`-ს შორის. შემდეგ ის ირჩევს `100%`-ს. `min()` უწესებს ზღვარს *მაქსიმუმ დასაშვებ მნიშვნელობას*, რომელიც ამ მაგალითში არის `150px`.

თქვენ შეგიძლიათ ელემენტარული მათემატიკის გამოყენება `min()`-ში, მაგალითად: `width: min(80ch, 100vw - 2rem);`.

![min-gif](https://raw.githubusercontent.com/XazyProject/masala/main/sashualo_donis_html_css/2_sashualo_css_konceptebi/css_funqciebi_imgs/01.gif)

## max()

max მუშაობს მსგავსად, როგორც min, უბრალოდ შებრუნებულია. ის იღებს ყველაზე დიდ დაშვებულ მნიშვნელობას ფრჩხილებიდან. `max()` უწესებს ზღვარს *მინიმუმ დასაშვებ მნიშვნელობას*.

```css
width: max(100px, 4em, 50%);
```

max-ზე გადაცემული ზომებიდან, ის ირჩევს ყველაზე დიდს. თუ `4em` ან `50%` უფრო გრძელია ვიდრე `100px`, `max()` აირჩევს მათგან ყველაზე დიდს. თუ ისინი `100px`-ზე პატარაა (მაგალითად თუ ბრაუზერი დაპატარავებულია), მაშინ `100px`-ს აირჩევს. ანუ სხვანაირად რომ ვთქვათ, `width` ამ შემთხვევაში *არასდროს* არ იქნება 100 პიქსელზე პატარა.

`max()` ფუნქცია ყველაზე სასარგებლო მაშინაა, როდესაც ბრაუზერი ძალიან პატარაა, ან მომხმარებელი ზრდის კონტენტის ზომას ბრაუზერის zoom-ის გამოყენებით. თავიდან შესაძლოა არ ჩანდეს max ფუნქცია სასარგებლოდ, მაგრამ გამოგადგებათ ისეთ პროექტებში, სადაც accessibility მნიშვნელოვანია.

![min-gif](https://raw.githubusercontent.com/XazyProject/masala/main/sashualo_donis_html_css/2_sashualo_css_konceptebi/css_funqciebi_imgs/02.gif)

## clamp()

`clamp()` ერთ-ერთი ყველაზე გამოსადეგი ხელსაწყოა რესპონსული დიზაინისთვის. `clamp() იღებს სამ მნიშვნელობას:

```css
h1 {
  font-size: clamp(320px, 80vw, 60rem);
}
```

1. ყველაზე პატარა მნიშვნელობა (320px)
2. იდეალური მნიშვნელობა (80vw)
3. ყველაზე დიდი მნიშვნელობა (60rem)

`clamp()` იღებს ამ მნიშვნელობებს და ადგენს ყველაზე პატარა, იდეალურ და ყველაზე დიდ მნიშვნელობებს. ზედა მაგალითი ნიშნავს, რომ უველაზე პატარა ფონტის ზომა იქნება 320 პიქსელი, ხოლო ყველაზე დიდი იქნება 60rem. იდეალური ფონტის ზომა კი 80vw.

![min-gif](https://raw.githubusercontent.com/XazyProject/masala/main/sashualo_donis_html_css/2_sashualo_css_konceptebi/css_funqciebi_imgs/03.gif)

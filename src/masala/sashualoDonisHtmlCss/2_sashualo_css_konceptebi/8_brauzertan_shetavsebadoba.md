# ბრაუზერთან შეთავსებადობა

## შესავალი

როდესაც პროექტს აწყობთ, უნდა გაითვალისწინოთ, რომ თქვენი მომხმარებლები სხვადასხვა ბრაუზერს იყენებენ: Chrome-ს, Firefox-ს, Safari-ს და მრავალ სხვას. ამავდროულად მობილურის მომხმარებელთა რაოდენობა და მობილურის ბრაუზერების გამოყენება იზრდება, ამიტომ მობილური ვერსიების გათვალისწინებაც საჭიროა.

## გაკვეთილის მიმოხილვა

- გაიგებთ ბრაუზერთან შეთავსებადობაზე და მის ისტორიაზე.
- ისწავლით როგორ მუშაობს თანამედროვე CSS ფუნქციები ბრაუზერებში.
- ისწავლით როგორ შეამოწმოთ შეთავსებადობა.

## ბრაუზერის ისტორია

თანამედროვე ბრაუზერის ისტორია იწყება 1990 წლის დეკემბრიდან, როდესაც WorldWideWeb ბრაუზერი გამოვიდა. მისი შემქმნელია ტიმ ბერნერს-ლი. მას მოგვიანებით Nexus დაარქვეს.

Nexus იყო პირველი ბრაუზერი და მისი გამოყენებით პირველად შეძლეს მომხმარებლებმა უბრალო ფუნქციების გამოყენება. 

Nexus-ის გამოშვება მხოლოდ დასაწყისი იყო. მოგვიანებით შეიქმნა კიდე ერთი ბრაუზერი Mosaic Browser, რომელმაც სწრაფად მოიპოვა პოპულარობა და მალევე გახდა ყველაზე პოპულარული ბრაუზერი მთელს მსოფლიოში. მოგვიანებით World Wide Web უფრო და უფრო ცნობილი გახდა Opera და Netscape ბრაუზერების შექმნის შემდეგ.

1995 წელს წარადგინეს Internet Explorer-ის პირველი ვერსია, რომელიც გახდა დომინანტი მთლიან მარკეტზე. იყო პერიოდი, როდესაც Internet Explorer-ს, ინტერნეტის მომხმარებლების 90%-ზე მეტი იყენებდა. ამ დომინაციის ჩასახშობად Netscape-მ გამოუშვა რაც მოგვიანებით Mozilla Foundation გახდა, რომელიც Firefox-ის გამომშვებია. მალევე, 2003 წელს, Apple-მ გამოუშვა Safari და 2008 წელს Google-მ გამოუშვა Chrome.

დღემდე ძალიან დიდი კონკურენციაა ბრაუზერებს შორის მიუხედავად იმისა, რომ დღეს Chrome დომინანტია.

## რა არის ბრაუზერთან შეთავსებადობა?

წარმოდგენაც შეუძლებელია ვების არსებობა ბრაუზერების გარეშე. ბევრი აპლიკაცია უკვე ბრაუზერშიცაა ხელმისაწვდომი, მაგალითად Microsoft Word და Excel, რომელთანაც წვდომა მხოლოდ აპლიკაციით იყო შესაძლებელი.

ბრაუზერები განსხვავებულ ძრავებს იყენებენ, რათა ინფორმაცია ვებ-გვერდზე გამოაჩინონ. მაგალითად Chrome იყენებს Blink-ს ხოლო Safari იყენებს WebKit-ს.

ამ განსხვავებების გამო თქვენი ვებ-გვერდები შესაძლოა ერთმანეთისგან განსხვავებულად გამოჩნდნენ ბრაუზერში. Chrome-ს დომინაციის გამო, ბევრი აპლიკაცია მორგებულია Chrome-ზე კარგად მუშაობისთვის და სხვა ბრაუზერების პერფორმანსი მეორე ხარისხოვანია.

პროექტის აწყობის პერიოდში, თქვენ უნდა დარწმუნდეთ, რომ პროექტი მთავარ ბრაუზერებში (Chrome, Safari, Firefox, Opera), გამართულად მუშაობენ.

## ბრაუზერის განახლებები და ახალი CSS ფუნქციები

W3C [World Wide Web Consortium](https://www.w3.org/) ვებ სტანდარტების განვითარების უკან დგას, რაც ვების გამოყენების მოხმარებას აუნჯობესებს. W3S ასევე CSS-ს ახალი ფუნქციების შექმნის ავტორია. ეს არის კოლაბორაციული მიდგომა ვებზე, რომლის განვითარებაზე კომპანიები და ქომუნითი ზრუნავს.

როდესაც ვებ ბრაუზერები, როგორიცაა Nexus და Netscape, გამოუშვეს, არ არსებობდა W3S ორგანიზაცია, რომელიც შეთავსებადობაზე იზრუნებდა. თქვენი შექმნილი აპლიკაცია შეიძლება ყველა ბრაუზერში განსხვავებულად მუშაობდეს და ფუნქციონირებდეს, ან უარეს შემთხვევაში შესაძლოა საერთოდ გამოუსადეარი იყოს. ვებ დეველოპერმა უნდა შეძლოს შეთავსებადობა ყველა ბრაუზერზე და ყველა დეველოპერს არ აქვს საკმარისი რესურსი, რომ ვებ-გვერდი ყველასთვის მორგებული გახადოს.

ვების სტანდარტები ყოველდღიურად ვითარდება და იცვლება, ამიტომ ვებ დეველოპერებს უწევთ აუყოლონ ფეხი ამ განახლებებს და "ჩააშენონ" ახალი ფუნქციები თავიანთ პროექტებს, ხოლო ბრაუზერებმა უნდა მიაწოდონ ამ ახალ ფუნქციებს მხარდაჭერა. თუ მომხმარებლის გამოცდილება ცუდია ბრაუზერში, მან შეიძლება კონკურენტი ბრაუზერი გამოიყენოს.

## როდის არის უსაფრთხო ახალი ფუნქციონალის გამოყენება?

რამდენადაც ამაღელვებელი არ უნდა იყოს ახალი ფუნქციონალის გამოყენება, ამასთან ერთად სარისკოცაა. თქვენს მომხმარებელს არ მოეწონება იმის გაგება, რომ თქვენი ვებ-გვერდი, როდესაც კარგად მუშაობდა მის ბრაუზერში, განახლების და ახალი ფუნქციონალის დამატებით კოდში, აღარ მუშაოს გამართულად. საბედნიეროდ ამის განსასაზღვრად არსებობს ბევრი ხელსაწყო.

["Can I Use"](https://caniuse.com/) არის შესანიშნავი რესურსი. ის გაწვდით დეტალურ სტატისტიკას, თუ რომელ ბრაუზერებსა და პლათფორმებზეა ახალი ტექნოლოგიების გამოყენება შესაძლებელი და ასევე რომელ ვერსიებსა და ბრაუზერებშია რაიმე სპეციფიური ფუნქციონალი ხელმისაწვდომი.

ზოგადად, კარგი პრაქტიკაა ახალი ფუნქციონალის მაშინ დამატება, როდესაც ძირითად ბრაუზერებზე არიან მხარდაჭერილნი. ამ გზით ნაკლებია შანსი ისეთი პრობლემის წარმოშობის, რაც მომხმარებლებს შეუშლის ხელს.

## მობილური ბრაუზერები

ტრადიციულად, თავიდან ვები იყო დესკტოპ კომპიუტერისთვის (დიდი ეკრანისთვის). წარმატებული მაშინ იყო აპლიკაცია, თუ დესკტოპის ბრაუზერში კარგად მუშაობდა. მაგრამ სმარტფონების პოპულარობასთან ერთად, ყოველ წელს უფრო მეტი ადამიანი იყენებს მობილურ მოწყობილობებს ბრაუზერის გამოსაყენებლად. მსოფლიოს ზოგიერთ ნაწილში კი მობილურის მომხმარებლები მოსახლეობის უმეტეს ნაწილს იკავებენ.

მობილურ მოწყობილობებში იგულისხმება სმარტფონები და ტაბლეტები. ყველაზე პოპულარული მობილურის ოპერატიული სისტემებია Android და iOS.

აპლიკაციის შექმნასთან ერთად უნდა გაითვალისწინოთ, რომ თქვენი პროექტი მორგებული იყოს მობილურზე. არსებობს რამდენიმე სპეციფიურობა მობილურ ბრაუზერებზე, რომლებიც უნდა გახსოვდეთ.

1. iOS-ზე და iPadOs-ზე, Safari არის ძირითადი ბრაუზერი. კი, შეგიძლიათ სხვა ბრაუზერების ჩაწერა მაგრამ ბოლომდე კარგად არ მუშაობენ. ისინი მაინც იყენებენ Safari-ს ძრავს (WebKit). ამიტომ, ვებ აპლიკაციებმა Apple-ს მომხმარებლებისთვისაც რომ იმუშაონ, უნდა დარწმუნდეთ, რომ WebKit და სხვა ტექნოლოგიები გამოყენებულია Safari-ში. ასევე მნიშვნელოვანია დაიმახსოვროთ, რომ მობილური ბრაუზერები არ არიან ერთი-ერთში დესკტოპის ვერსიის მსგავსი. პროექტი, რომელიც დესკტოპის ვერსიაზე კარგად მუშაობს, დაგჭირდებათ ცვლილებების განხორციელება, რათა მობილურ ვერსიაზეც გამართულად იმუშაოს.

2. კიდევ ერთი გასათვალისწინებელი, მობილური ბრაუზერებისთვის, არის ეკრანის ზომები. შეუძლებელია, რომ ყველა ფიზიკურ მოწყობილობაზე დატესტოთ თქვენი საიტის გამართულობა და საბედნიეროდ ბრაუზერებს აქვთ ეკრანის ზომის შეცვლის და მათზე გატესტვის ფუნქცია. ასევე გასათვალისწინებელია, როდესაც iPhone-ს ზომას ტესთავთ Chrome-ში, მხოლოდ ეკრანის ზომას ასახიერებთ და რეალურ მოწყობილობაზე შეიძლება მაინც განსხვავებულად იმუშაოს ოპერაციული სისტემის გამო.

## დამატებითი რესურსები

- წაიკითხეთ სტატია [iOS ბრაუზერების შესახებ](https://adactio.com/journal/17428)
- გაიგეთ მეტი [ვებ ბრაუზერის ისტორიის შესახებ](https://www.taskade.com/blog/history-of-web-browsers-internet-online-productivity/)
- [როგორ მუშაობს ბრაუზერი](https://web.dev/articles/howbrowserswork)
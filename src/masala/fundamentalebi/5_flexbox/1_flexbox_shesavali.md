# Flexbox შესავალი

## შესავალი

სწავლის პროცესში ბევრ გზას ისწავლით ვებგვერდზე ლემენტების სხვადასხვა ადგილას განსათავსებლად. ფლექსბოქსი არის აახლი შედარებით ახალი მეთოდი CSS-ით ელემენტების მანიპულირების.

## გაკვეთილის მიმოხილვა

- ისწავლით როგორ მივანიჭოთ პოზიცია ელემენტებს flexbox-ის გამოყენებით.
- ისწავლით როგორ გააკეთოთ კომპონენტები და განალაგოთ ისინი, როგორც გსურთ.

## შემზადება

ფლექსბოქსი შესაძლოა ზოგჯერ ძალიან ჩახლართული იყოს. წინა გაკვეთილებში ჩვენ ვისწავლეთ, თუ როგორ დავაინსპექტიროთ ელემენტები developer ხელსაწყოს გამოყენებით. ეს ხელსაწყო უმნიშვნელოვანესია მომდევნო გაკვეთილებში. როდესაც რაიმე არ მუშაობს ისე, როგორც გსურთ, ეს ხელსაწყო უნდა გამოიყენოთ *ყოველ ჯერზე*.

ფლექსბოქსი არ არის სხვა თემებთან შედარებით უფრო რთული, მაგრამ მისი სწავლა უფრო მეტ დროს და ვარჯიშს მოითხოვს. ამის უკეთ სასწავლად კი აუცილებელია **ითამაშოთ კოდით**.

## ფლექსბოქსი

ფლექსბოქსი ქართულად რომ გადავთარგმნოთ იქნება მოქნილი ყუთი/კონტეინერი და სწორედ ასეცაა. ვისწავლით როგორ გავხადოთ ეს ყუთები მოქნილი, ვამოძრაოთ, მივუთითოთ განლაგება და ა.შ. ფლექსბოქსი არის გზა, რომლითაც შეგვიძლია განვალაგოთ ელემენტები მწკრივში ან სვეტში.

<iframe height="300" style="width: 100%;" scrolling="no" title="first flex example" src="https://codepen.io/xazy/embed/GRermVr?default-tab=html%2Cresult&theme-id=dark" frameborder="no" loading="lazy" allowtransparency="true" allowfullscreen="true">
  See the Pen <a href="https://codepen.io/xazy/pen/GRermVr">
  first flex example</a> by XazyProject (<a href="https://codepen.io/xazy">@xazy</a>)
  on <a href="https://codepen.io">CodePen</a>.
</iframe>

ცოტახანში ვისწავლით რა ხდება აქ, მაგრამ ახლა, ზედა კოდში გადადით CSS სექციაში და დაკომენტარებულ სტილებს (`display: flex;` და `flex:1`) წაუშალეთ კომენტარები ამათი წაშლით: `/*` და `*/`. დააკვირდით შედეგს, რა შეიცვალა?

<div className="lesson-note">

კომენტარები უზრუნველყოფენ, რომ რაც კომენტარის შიგნითაა, ბრაუზერმა ვერ მოახერხოს მისი წაკითხვა და არ ჩაიტვირთოს. CSS კომენტარებისთვის იყენებს `/*`-ს კომენტარის გასახსნელად, ხოლო `*/`-ს კომენტარის დასახურად, HTML-სა და JavaScript-ს განსხვავებული კომენტარები აქვთ. 
დაკომენტარებული ხაზების ახლიდან გააქტიურება ამ კომენტარის თეგების წაშლით შეგიძლიათ

</div>

თუ ყველაფერი სწორად გააკეთეთ, სამივე div ელემენტი ჰორიზონტალურად უნდა იყოს განლაგებული. თუ თქვენ გაადიდებთ ან დააპატარავებთ ჩარჩოს "1x", ".5x", და ".25x" ღილაკებით, შეამჩნევთ რომ ეს დივები "მოქნილია". ისინი შეავსებენ არსებულ ადგილს და ექნებათ თანაბარი სიგანე - `width`.

თუ თქვენ დაამატებთ კიდევ ერთ div-ს HTML კოდში, `.flex-container` კლასის შიგნით, ის გამოჩნდება სხვებთან ერთად, ის იქნება მოქნილი და ჩაეტევა თავისუფალ ადგილას.

<div className="lesson-note">

რთულია კარგად გაიაზროთ რა ხდება ამ პატარა CodePen-ში, თქვენ შეგიძლიათ დააჭიროთ "Edit on CodePen" ან "Fork on CodePen" ღილაკს. ეს გაგიხსნით ამ კოდს ახალ გვერდზე და შეძლებთ უკეთ ნახოთ კოდი და მიღებული შედეგი.

</div>

### Flex containers და flex items

როგორც უკვე ნახეთ, ფლექსბოქსი არ არის უბრალოდ ერთი CSS-ს სტილი, არამედ მთლიანი ხელსაწყოების ერთობლიობა, რომლებიც იმისთვის გამოიყენება, რომ განალაგოთ ვეგვერდზე ელემენტები ისე, როგორც გსურთ. ზოგი ეს სტილი მიეკუთვნება *flex container*-ს, ხოლო ზოგი *flex items*-ს. ეს აუცილებლად გასააზრებელი რამაა.

ფლექს კონტეინერია ყველა ელემენტი, რომელსაც ადევს სტილი `display: flex;`. ფლექს აითემია ყველა ელემენტი, რომელიც ამ ფლექს კონტეინერის შიგნითაა.

![container-item](https://raw.githubusercontent.com/XazyProject/masala/main/fundamentalebi/5_flexbox/flexbox_shesavali-imgs/03.png)

შესაძლოა ცოტა დამაბნეველია, მაგრამ ყველა ელემენტი შეიძლება იყოს როგორც ფლექს-კონტეინერი, ისე ფლექს-აითემი. თქვენ შეგიძლიათ დაადოთ `display:flex` ფლექს აითემს და გამოიყენოთ ფლექსბოქსი მისი შვილების განლაგების მიზნით.

როგორც ვხედავთ, `display: flex` მასში მოთავსებულ ელემენტებს განლაგებას უცვლის და ჰორიზონტალურად ათავსებს. 

![flex-items-as-containers](https://raw.githubusercontent.com/XazyProject/masala/main/fundamentalebi/5_flexbox/flexbox_shesavali-imgs/04.png)

ელემენტების შექმნით, მათში ფლექს კონტეინერების და აითემების გაკეთებით ჩვენ შევძლებთ მივიღოთ კომპლექსური განლაგებები ვებგვერდზე. მომდევნო სურათი ასახავს შედეგს, რომელიც **მხოლოდ** ფლექსბოქსის გამოყენებით განლაგდა, მიენიჭა ზომა და პოზიცია. ფლექსბოქსი არის ძალიან ძლიერი ხელსაწყო.

[everything-with-flexbox](https://raw.githubusercontent.com/XazyProject/masala/main/fundamentalebi/5_flexbox/flexbox_shesavali-imgs/05.png)


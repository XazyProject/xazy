# კოდირება არის რთული !

## შესავალი

არავის არ დაუჯერო, ვინც გეტყვის, რომ კოდირება მარტივია. ბევრი აკადემია(ყველა არა) ხალხს ატყუებს, რომ პროგრამირება მარტივია და მარტივ საქმეში გახდები ტრილიარდელი აუზიდან თუ 3 ხაზ კოდს დაწერ თვეში, რაც ძალიან დიდი ტყუილია და მავნებელია მათთვის ვისაც ნამდვილად აინტერესებს და სწავლა სურს.

მოტივირებული სტუდენტი, რომელსაც დააჯერეს, რომ კოდირება მარტივია, ელემენტარულ და ადვილ თემაზე გაჭედვისთანავე დაფიქრდება, სწორად აირჩია თუ არა პროფესია, შეეპარება ეჭვი საკუთარ თავში, დაკარგავს მოტივაციას, სწავლის სურვილს და თავს დაანებებს სწავლას, რადგან როგორც მას ჰგონია ადვილი რაღაცის გაგება არ შეუძლია და ვერ ხედავს აზრს სწავლის გაგრძელებაში. ამ შემთხვევაში სტუდენტი მარცხდება, ხოლო აკადემიის მთავარი ინტერესი არა სტუდენტის ინტერესი, არამედ ფულია.


## პროგრამირების სწავლის გზა:

- მივყვეთ გაკვეთილს/ტუტორიალს ნაბიჯ-ნაბიჯ, მიუხედავად იმისა ბოლომდე გაიგებ თუ არა იმას, რასაც აკეთებ. ეს ნაწილი იქნება ადვილი და მოსაწყენი, რადგან მითითებებს მიყვები.
- ახლიდან ააწყე ის, რაც გააკეთე გაკვეთილით და ეცადე დიდად არ დაიხმარო გაკვეთილი. ამით ცოტათი გააანალიზებ რასაც აკეთებ.
- შემდეგ სცადე შენით მოიფიქრო რაიმე მარტივი და ააწყო. ამ დროს მიხვდები, რომ წარმოდგენა არ გაქვს რას აკეთებ და გახდები სასოწარკვეთილი.
- მოიშველებ სხვა ტუტორიალებს შენი პროექტისთვის, მიყვები ნაბიჯებს, გაიგებ უკეთესად და თავდაჯერებაც აგიმაღლდება.
- ახლიდან ააწყობ კვლავ იგივე პროექტის და გრძნობ შიშსს.
- იწყებ ახალ პროექტს, კვლავ უიმედოდ გრძნობ თავს.
- იმეორებ ამ ყველა ნაბიჯს.


**ყოველთვის გამოჩნდება ვიღაც, ვინც გეტყვის, რომ რაიმეს არასწორად აკეთებ და მოგიკლავს მოტივაციას.** ეს ესე უნდა ქნა, ის ისე უნდა გექნა, ფრჩხილები ერთ ხაზზე უნდა იყოს, ფრჩხილები ქვევით უნდა ჩამოიანო, HTML-ის წერა არ არის კოდირება, ნამდვილმა პროგრამისტებმა იციან C, არ იყენებენ ვინდოუსს და ა.შ. არსებობს კოდის წერის ბევრი მიდგომა და უნდა წერო ისე, როგორც შენთვის უფრო კომფორტულია, სუფთა კოდის წერას კი გამოცდილებასთან ერთად ისწავლი.

ასევე არ უნდა დაკარგოთ მოტივაცია, თუ ვიზუალურად პროგრამისტს არ გავხარ :) უნდა გაიაზრო, რომ შენი შესაძლებლობა, იყო კარგი კოდის წერაში, არანაირ კავშირში არ არის რამდენად ჯდები პროგრამისტთა კულტურაში, იქნება ეს ჩაცმა, საუბარი, ინტერესები თუ სხვა.

ასევე რა რესურსიდანაც არ უნდა ისწავლოთ, იქნება ეს აკადემია, წიგნი, ონლაინ კურსები თუ ეს პროექტი, დადგება ის დრო, როცა უცბად შეიძლება ძალიან გაგირთულდეს. ამიტომ რაღაცის გაგებისთვის აუცილებელია მოიძიო მეტი ინფორმაცია, მოძებნო ყველა დეტალი და დასვა რაც შეიძლება მეტი კითხვა, რაშიც ჩვენი ქომუნითიც დაგეხმარება დისკორდზე, რომელშიც იმედია ბევრი დამწყები თუ გამოცდილი პროგრამისტი იქნება და დაეხმარება ერთმანეთს. სხვისი დახმარება ძალიან დაგეხმარებათ თქვენც.


## რას შეხვდებით სწავლისას:

1. სიხარულით სწავლა ზედმეტად "გაპრიალებული" რესურსებიდან, რომლებიც გასწავლიან ჩახლართულ, მაგრამ გაკეთებას რომ შეძლებთ ისეთ რაღაცეებს მათივე დახმარებით. ისწავლით უბრალო სინტაქსს მაგრამ მაინც კარგად იგრძნობთ თავს თქვენი მიღწევებით.
2. მტკივნეული გაანალიზება, რომ უფრო ძნელია, ვიდრე ჩანს და ფიქრობ დამოუკიდებლად ვერაფერს ვერ შეძლებ. თქვენი მთავარი გამოწვევა დებაგინგია და არ იცით როგორ დასვათ კითხვები სწორად.
3. სიცარიელეში მოგზაურობა, როდესაც გრძელ გზას გადიხართ, ყველა ახალი არჩეული გზა სწორი გგონიათ, მაგრამ ხშირ შემთხვევაში წრეებზე დადიხართ.
4. საბოლოოდ იპოვე ბილიკი უდაბნოში და გაერკვიე როგორ ააწყო სასურველი აპლიკაცია, მაგრამ შენი კოდი მაინც "ბინძურია". მოგემატა თავდაჯერებულობა, რადგან საიტები მუშაობს და ისწავლეთ მნიშვნელოვანი პატერნები. შენს მეგობრებს მოსწონთ თქვენი საიტები, მაგრამ კაპოტში ჩახედვის გეშინიათ.

იხილეთ უკეთესად გრაფაზე:

![graph](https://raw.githubusercontent.com/XazyProject/masala/main/fundamentalebi/1_gacnoba/kodireba_aris_rtuli-imgs/01.png)


# მოტივაცია და მაინდსეტი

## შესავალი

კოდის წერის სწავლა არის ძნელი, ამის სწავლას ვერ მოახერხებთ ვერც რამდენიმე კვირაში და ვერც რამდენიმე თვეში, მაგრამ ამის სწავლა შესაძლებელია თუ არსებობს სურვილი, დრო და ძალისხმევა.

## მოტივაცია

იფიქრე, რატომ გადაწყვიტე პროგრამირების სწავლა და როდესაც დანებებას გადაწვეტ, იფიქრე ამ კითხვებზე.

- გსურს გქონდეს დამაკმაყოფილებელი კარიერა რომელიც იხდის „კარგად“?
- გსურს გამოიმუშაო ისეთი უნარები, რომლებიც დაგეხმარება შექმნა ისეთი აპლიკაცია როგორსაც წარმოიდგენ?
- გსურს შექმნა შენი კომპანია/სტარტაპი, რომლის იდეასაც რეალობად აქცევ?

შენი მაინდსეტი არის ძალიან მნიშვნელოვანი, არა მარტო პროგრამირების სწავლისთვის, არამედ ნებისმიერი რამის სწავლის დროს. მაინდსეტს უფრო დიდი როლი უჭირავს შენი წარმატების მიღწევაში ვიდრე გგონია.

პროექტის განმავლობაში ბევრჯერ გაიჭედებით და დაუსვამთ თქვენ თავს კითხვას, გაქვთ თუ არა პროგრამირების სწავლის შესაძლებლობა. როდესაც ამ პოზიციაში იქნებით გაახსენეთ თქვენ თავს რისთვის სწავლობთ და მიეცით თქვენივე თავს მოტივაცია.

## სწავლის პროცესი

სწავლასთან ერთად აუცილებელია ძალიან დიდი დრო დაუთმოთ პრაქტიკას, ეს დაგეხმარებათ გაიაზროთ როგორ მუშაობს და ერგება ერთმანეთს კოდი. პროექტების აწყობა არის ყველაზე მნიშვნელოვანი პროგრამირებაში, რადგან ზუსტად გაიაზროთ, როგორ მუშაობს თქვენი ნასწავლი მასალა რეალობაში.

## რა უნდა ქნა თუ გაიჭედე

- GOOGLE: რა პრობლემაც გაქვთ, დარწმუნებული იყავით სხვასაც ჰქონია იგივე პრობლემა, ამიტომ დაგუგლვა ხშირად გადაწყვეტს თქვენს პრობლემას.
- დაგვისვით კითხვა ჩვენ: შეგიძლიათ გაწევრიანდეთ ჩვენს დისკორდში და იკითხოთ ნებისმიერი კითხვა, რაშიც ქომუნითის წევრები შეძლებენ თქვენს დახმარებას.
- შეისვენეთ: როდესაც ტვინი გადაგეღლებათ, შესვენება აუცილებელია, რის შემდეგადაც პრობლემის გადაწყვეტის შანსი უფრო დიდია.
- ChatGPT: ჰკითხეთ ხელოვნურ ინტელექტს, მაგრამ მხოლოდ კონკრეტული პრობლემის გადაწყვეტისთვის და არ თხოვოთ კოდის თქვენს ნაცვლად დაწერის მიზნით. 


## როგორ დავსვათ კითხვა სწორად

არასდროს არ დასვათ დაუსაბუთებელი კითხვა, არამედ აღწერეთ დეტალურად თქვენი პრობლემა, რადგან შესაძლოა დასაბუთების გარეშე ასე ჟღერდეს: კითხვა მაქვს ჯავასკრიპტზე, მაგრამ ზედმეტად ზარმაცი ვარ, რომ კარგად ჩამოვაყალიბო და დავასაბუთო კითხვა, არის ვინმე ვინც დამეხმარება?

### XY პრობლემა:

XY პრობლემა არის კითხვის დასმა თქვენს უკვე ნაცად გზაზე და არა თქვენს პრობლემაზე. ეს იწვევს დროისა და ენერგიის ბევრ დაკარგვას, ორიე მხარესათვის, ვინც სვამს კითხვას და ვინც პასუხობს.

- მომხმარებელს უნდა გააკეთოს X.
- მომხმარებელმა არ იცის როგორ გააკეთოს X, მაგრამ ფიქრობს, რომ მას შეუძლია მიაღწიოს გამოსავალთან, თუ გააკეთებენ Y-ს.
- მომხმარებელმა არ იცის როგორ გააკეთოს Y-ც.
- მომხმარებელი ითხოვს დახმარებას Y-ზე.
- სხვები ცდილობენ დაეხმარონ Y-ს გადაჭრაში, ისინი დაბნეულები არიან, რადგან Y-ს უცნაურ პრობლემად მიიჩნევენ.
- ბევრი დაკარგული ენერგიისა და დროის შემდეგ, ისინი ხვდებიან, რომ მომხმარებელს სჭირდება დახმარება X-ზე და Y საერთოდ არაა X-ს გადასაჭრელი გამოსავალი.

პრობლემა მაშინ ჩნდება, როდესაც ხალხი იჭედება იმაზე, რაც გამოსავალი ჰგონიათ და უკან აღარ დგავენ ნაბიჯს მთლიანი პრობლემის ასახსნელად.

**რა ვქნათ ამის შესახებ?**

 - ყოველთვის დააყოლეთ ინფორმაცია მთლიანი სურათის აღსაქმელად და ახსენეთ ყველა ნაცადი გზა.
 - თუ ვინმე მოგთხოვთ მეტ დეტალს, მიაწოდეთ მეტი დეტალი.
 - თუ გაქვთ ნაცადი ამოხსნები, რომლებმაც არ იმუშავა და გამორიცხეთ, ახსენით რატომ არ მუშავა და რატომ გამორიცხეთ.


### აქ ხარ?

```
<შამილა 2:15 PM > აქ ხარ?
<ზუკა 2:19 PM > ...?
<შამილა 2:20 PM > რომელ საათამდეა დედლაინი?
<ზუკა 2:20 PM > 3:30-მდე. 
```

შამილას შეეძლო პასუხი რამდენიმე წუთით ადრე მიეღო, რომ არ დაეწყო უაზრო კითხვების დასმა. **უბრალოდ დასვით კითხვა!**

```
<შამილა 2:15 PM > გამარჯობა, რომელ საათამდეა დედლაინი?
<ზუკა 2:15 PM > 3:30-მდე. 
```

## დამატებითი რესურსები

ეს სექცია არაა აუცილებელი, მაგრამ ჩათვალეთ კლასგარეშე საკითხავად.

- [TED Talk თვითდაჯერებულობაზე](https://www.ted.com/talks/carol_dweck_the_power_of_believing_that_you_can_improve)
- [Ted Talk მონდომებაზე](https://www.ted.com/talks/angela_lee_duckworth_grit_the_power_of_passion_and_perseverance)
- [პოდკასტი, როგორ ვისწავლოთ უკეთ](https://topenddevs.com/podcasts/ruby-rogues/episodes/131-rr-how-to-learn)
- [კოდირების 100 დღიანი ჩელენჯი](https://www.100daysofcode.com/)
- [კითხვების სწორად დასმა](http://catb.org/~esr/faqs/smart-questions.html)

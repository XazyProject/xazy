# როგორ მუშაობს ვები

## შესავალი

ყველას მოგვიძებნია რაიმე ინტერნეტში. რა დრო დასჭირვებია ძებნისგან პასუხის მისაღებად? თითქმის არანაირი დრო. მაგრამ გიფიქრიათ ეს როგორ ხდება? თქვენ მხოლოდ საყვარელი აპლიკაციის გახსნა გჭირდებათ იმისთვის, რომ მთლიან მსოფლიოს დაუკავშირდეთ. ეს შესაძლებელია იმიტომ, რომ ორი მოწყობილობა ერთმანეთს უკავშირდება, სადენიანი ან უსადენო კავშირით, რასაც ქსელი ეწოდება. თქვენ ამ ქსელს მრავალი მოწყობილობა შეგიძლიათ დაუკავშიროთ, მაგრამ ეს ხდება რთული, როდესაც თითოეულ მოწყობილობას სჭირდება სხვა მოწყობილობებთან დაკავშირება, რათა კომუნიკაცია ეფექტური იყოს.

### კლიენტი (client): 

კლიენტი იგივე აპლიკაციაა რომელიც ჩვენს ლოკალურ მანქანაზეა გაშვებული, მაგალითად ჩვენი ბრაუზერი. არ აქვს მნიშვნელობა რა ტიპის ბრაუზერი იქნება ეს, ქრომი, მოზილა, საფარი თუ სხვა. კლიენტის მთავარი მიზანია ინტერნეტის/ქსელის დახმარებით გააგზავნოს მოთხოვნა სერვერთან, მიიღოს სერვერიდან მოსული პასუხი მოახდინოს მისი დეკოდირება და გვაჩვენოს საიტი ისეთ მდგომარეობაში როგორსაც ჩვეულებრივ ბრაუზერში ვხედავთ ხოლმე.

### სერვერი (server):

სერვერი არის კომპიუტერი, რომელიც ჩართულია ინტერნეტის გლობალურ ქსელში და მას ასევე გააჩნია საკუთარი უნიკალური მისამართი IP. განსხვავებით ჩვენი ლოკალური კომპიუტერისგან, სერვერზე არის სპეციალური პროგრამული უზრუნველყოფა, რომელიც განკარგავს შემოსულ მოთხოვნებს ჩვენი კომპიუტერიდან.ძირითადი სერვერის ფუნქციაა შეინახოს ვებ-გვერდები მის საინფორმაციო საცავში, ასევე დაამუშაოს ჩვენი გაგზავნილი მოთხოვნები და გაუგზავნოს კლიენტს დამუშავებული მოთხოვნები.
სერვერი არის შენახული ადგილას, რომელსაც Data ცენტრი ეწოდება და იქ ასობით ან ათასობით სხვა სერვერებია, რომლებიც მუშაობენ სხვადასხვა სერვისზებზე და უკავშირდებიან ინტერნეტს. ამ ცენტრებში უზრუნველყოფილია, რომ სერვერებს ჰქონდეთ მუდმივი ენერგია და ინტერნეტი. Data ცენტრები მსოფლიოს სხვადასხვა წერტილშია. ბევი ვებსაიტი იყენებს მათ, რათა სწრაფად მოგაწოდოთ კონტენტი თქვენთან უახლოეს ადგილას მყოფი სერვერიდან, ზოგი სერვერი მხოლოდ სურათების შესანახად გამოიყენება, რასაც დიდი მეხსიერება სჭირდება. სერვერს, რომელსაც კომპლექსური კალკულაციები სჭირდება, უნდა ჰქონდეს სწრაფი პროცესორი და ბევრი მეხსიერება. ამას მოიხსენიებენ, როგორც სერვერის hardware-ს, სერვერის ფიზიკურ კომპონენტებს. როდესაც სერვერის hardware დაყენდება data ცენტრში, კოდის ნაწილი გაეშვება. კოდს, რომელიც გაშვებულია hardware-ზე ეწოდება software. ანუ, hardware არის ის, რასაც ფიზიკურად შეგიძლიათ შეეხოთ და შეცვალოთ რაიმე, რადგან ფიზიკუი კომპონენტები უნდა ჩაანაცვლოთ, ხოლო software არის ადვილად შესაცვლელი, ამისთვის მხოლოდ კოდის შეცვლა გჭირდებათ. როდესაც ბრაუზერს გახსნით და ვებსაიტის სახელს ჩაწერთ, ვებ სერვერის მოვალეობაა გამოგიგზავნოთ ამ ვებსაიტის კონტენტი. სერვერები ისეა მოწყობილი, რომ უპასუხოს ათასობით კლიენტის მოთხოვნას წამში.

### IP address:

იშიფრება როგორც Internet Protocol Address (ინტერნეტ პროტოკოლის მისამართი). IP მისამართი არის უნიკალური მაიდენტიფიცირებელი რიცხვითი მისამართი (კომპიუტერის, სერვერის, პრინტერის, როუტერის  და ა.შ.)  IP მისამართი შედგება 4 დანაყოფისგან რომელიც წერტილებით არის გამოყოფილი მაგ: (244.155.65.2)

### HTTP:

Hyper-text Transfer Protocol. პროტოკოლი რომელსაც იყენებენ ვებ ბრაუზერები და სერვერები ერთმანეთთან საკომუნიკაციოთ ინტერნეტის დახმარებით

### ISP:

Internet Service Provider, ინტერნეტის სერვისის პროვაიდერი, არის ინტერნეტ კომპანია რომელიც დგას ჩვენს და სერვერს შორის, მაგალითისთვის საქართველოში ეს კომპანიებია მაგთი და სილქნეტი, ასევე მობილური ოპერატორები.

როდესაც ჩვენ ბრაუზერში ჩავწერთ example.com-ს ამ დროს ISP ვალდებულია მიაკითხოს DNS (Domain Name Systems), რომელიც example.com-ს გადათარგმნის სერვერის IP მისამართად და გააგზავნის მოთხოვნას კონკრეტულ სერვერთან.

### DNS:

Domain Name System. ეს არის უხეშად რომ ვთქვათ მონაცემთა ბაზა რომლის მიზანიცაა კონკრეტული სერვერების IP მისამართებს მიანიჭოს შესაბამისი სახელი, მაგალითად google.ge-ის ამ დროინდელი სერვერის IP მისამართია 142.250.69.196

### URL:

Uniform Resources Locator. URL-ის დახმარებით შეგვიძლია სერვერზე მივაკითხოთ კონკრეტულ რესურსებს როგორებიცაა მაგალითად კონტაქტის გვერდი, მთავარი გვერდი და ა.შ.
როგორ მუშაობს ვები.

როდესაც ჩვენ ბრაუზერში ავკერფთ მისამართს, ამ დროს იგზავნება მოთხოვნა, რომელიც მიდის ჯერ ჩვენს ლოკალურ ISP-სთან შემდეგ ჩვენი ISP მიაკითხავს DNS სერვერს. DNS სერვერი ჩვენს მოთხოვნას გაგზავნის შესაბამისი IP მისამართის სერვერზე. 

## განსხვავება ვებ გვერდსა და ვებ საიტს შორის

ვებ გვერდი არის დოკუმენტი, რომელიც აჩვენებს სურათებს, ტექსტს, ვიდეოებს და სხვა კონტენტს ვებ ბრაუზერში, ვებ საიტი არის ვებ გვედების კოლექცია ერთმანეთთან დაკავშირებული. 

## დამატებითი რესურსები (additional resources)

ეს სექცია არაა აუცილებელი, მაგრამ ჩათვალეთ კლასგარეშე საკითხავად.

- წყარო: [ვალდო](https://val-do.com/blog/detail/63442ebdbb5f8b8e29c5a021)
- მოზილას [დოკუმენტაცია ინტერნეტის მუშაობაზე](https://developer.mozilla.org/en-US/docs/Learn/Common_questions/Web_mechanics/How_does_the_Internet_work)
# HTML ჩონჩხი

## შესავალი (introduction)

ყველა HTML დოკუმენტს აქვს სტრუქტურა, ჩონჩხი, რომელიც უნდა არსებობდეს სანამ შიგნით კოდს დავწერთ. ამ გაკვეთილში ამ სტრუქტურის შესახებ ვისწავლით

## HTML ფაილების შექმნა (creating files in HTML)

სანამ HTML-ს სტრუქტურას ავაწყობთ, აუცილებელია შევქმნათ HTML ფაილი, რომელშიც ვიმუშავებთ. 

შექმენით თქვენს კომპიუტერში ფოლდერი, სახელად `html-structure`. ამ ფაილში შექმენით ახალი ფაილი და დაარქვით `index.html` 

თქვენ ალბათ იცით, რომ არსებობს ბევრი ფაილი, მაგალითად `doc`, `pdf` და `image` ფაილები.

იმისათვის, რომ კომპიუტერი მიხვდეს, რომ ჩვენ HTML ფაილში გვინდა მუშაობა, ფაილის სახელის ბოლოს ვუმატებთ `.html` -ს.

ჩვენს ფაილს დავარქვით `index`. ჩვენ ყოველთვის უნდა დავარქვათ HTML ფაილს `index.html`, რომელიც ჩვენი ვებგვერდის მთავარ გვერდს შეიცავს, რადგან ვებ სერვერები პირველ რიგში დაიწყებენ `index.html`-ს მოძებნას, როდესაც მომხმარებელი ჩვენს საიტზე შემოვა.

## The DOCTYPE

ყველა HTML ფაილი იწყება doctype-ს დეკლარაციით. Doctype-ს დანიშნულება არის, რომ უთხრას ბრაუზერს რომელი ვერსიის HTML უნდა გამოიყენოს ჩვენი შექმნილი დოკუმენტის დასარენდერებლად. HTML-ს ბოლო ვერსია არის HTML5 და ამ ვერიის ჩასატვირთად მხოლოდ ამის დაწერაა საჭირო: `<!DOCTYPE html>`

გახსენით თქვენი შექმნილი `index.html` თქვენს ტექსტ ედითორში და პირველ ხაზზე დაწერეთ 

```html
<!DOCTYPE html>
```

## HTML ელემენტი (HTML element)

მას შემდეგ რაც doctype-ს დაადეკლარირებთ, უნდა მივაწოდოთ `<html>` ელემენტი. ეს ცნობილია როგორც დოკუმენტის ფესვი(root) ელემენტი, რომლისთვისაც სხვა ყველა ელემენტი ამ დოკუმენტში იქნება მისი მომდევნო. ეს უფრო საჭირო იქნება მოგვიანებით, როდესაც JavaScript-ით HTML-ის მანიპულაციას ვისწავლით. 

დავბრუნდეთ ჩვენს მიერ შექმნილ `index.html`-ში და დავწეროთ `<html>` თეგი თავისი დამკეტი თეგით.


```html
<!DOCTYPE html>
<html lang="en">
</html>
```

ალბათ თქვენ შეამჩნიეთ სიტყვა `lang`. ეს არის HTML-ს ატრიბუტი, რომელიც ასოცირდება HTML ტაგთან, ანუ `<html>`-სთან ამ შემთხვევაში. ეს ატრიბუტები აწვდის დამატებით ინფორმაციას HTML ელემენტებზე. (HTML ატრიბუტებზე უკეთ ვისწავლით მომდევნო გაკვეთილებში.) ატრიბუტები გვაწვდიან დამატებით ინფორმაციას ელემენტზე. ისინი გვხვდება გამხსნელ თეგში, ელემენტის სახელის შემდეგ. ზოგადად ატრიბუტები შეიცავენ სახელსა და მნიშვნელობას. `<a>` ელემენტი `href` ატრიბუტთან ერთად იქნება ასე:

```html
<a href="www.xazy.ge">xazy</a>
```

### რა არის lang ატრიბუტი?

`lang` აზუსტებს ტექსტის ენას, რომლებიც ელემენტებში იქნება. ეს ატრიბუტი ძირითადად გამოიყენება საიტის მისაწვდომობის(accessibility) გასაუმჯობესებლად. ეს ეხმარება ჩვენს მოწყობილებებს ადაპტირდნენ უკეთესად ჩვენს მითითებულ საიტზე და იმუშაონ უკეთ.

## Head ელემენტი (Head element)

`<head>` ელემენტი არის სადაც ჩვენ ვწერთ მნიშვნელოვან ინფორმაციას ჩვენი ვებგვერდის შესახებ და ინფორმაციას, რომელიც აუცილებელია, რომ ჩვენი ვებგვერდი სწორად დარენდერდეს ბრაუზერში.

## Meta ელემენტი (Meta element)

ჩვენ ყოველთვის უნდა გვქონდეს `<meta>` თეგი, რომელსაც ვწერთ ასე: `<meta charset=”utf-8“>` -ს.

ეს არის ძალიან მნიშვნელოვანი, რადგან სწორედ ეს უზრუნველყოფს, რომ საიტზე სპეციალური სიმბოლოები და ასოები სხვადასხვა ენებიდან ჩაიტვირთოს სწორად ბრაუზერში.

ასევე ჩააკოპირეთ ეს: `<meta name="viewport" content="width=device-width, initial-scale=1.0">`, რომელიც ეხმარება ყველა მოწყობილობას, საიტი გახსნას თავის ზომაზე.

## Title ელემენტი (Title element)

კიდევ ერთი ელემენტი, რომელიც ყოველთვის საჭიროა `<head>` ელემენტში, არის `<title>` ელემენტი:

`<title> ჩემი პირველი საიტი <title>`

ეს გამოიყენება იმისთვის, რომ ვებგვერდს მიენიჭორს ადამიანისთვის წასაკითხი სათაური, რომელიც გამოჩნდბა ვებგვერდის ბრაუზერის ტაბში.
თუ შეხედავთ ახლა გახსნილ ტაბს დაინახავთ. ეს არის ამ საიტის `.html` ფაილის `<title>`.

თუ საიტს  `<title>` ელემენტს არ გავუწერთ, საიტის სათაური იქნება ფაილის სახელი, ამ შემთხვევაში `index.html`, რომელიც არც ისე გასაგები იქნება მომხმარებლებისთვის.

არის ბევრი ელემენტი, რომელიც head-ში შეგვიძლია ჩავწეროთ, მაგრამ ჯერჯერობით მხოლოდ ეს ორია მნიშვნელოვანი, დანარჩენს მოგვიანებით კურსის განმავლობაში გავეცნობით.

ახლა ისევ დავუბრუნდეთ ჩვენს `index.html` ფაილს და შევქმნათ `<head>` ელემენტი, რომელშიც `<meta>` ელემენტი და სათაური იქნება. `<head>` ელემენტი იწერება `<html>` ელემენტის შიგნით და ყოველთვის პირველი ელემენტი უნდა იყოს `<html>` ელემენტის შემდეგ. 



```html
<!DOCTYPE html>

<html lang="en">
  <head>
    <meta charset="UTF-8">
	<meta name="viewport" content="width=device-width, initial-scale=1.0">
    <title>ჩემი პირველი საიტი</title>
  </head>
</html>
```



## Body ელემენტი (Body element)

საბოლოო ელემენტი, რომელიც საჭიროა HTML ჩონჩხისთვის არის `<body>`. ეს არის ელემენტი, რომელშიც ყველა კონტენტი მოთავსდება და რომელსაც მომხმარებლები ნახავენ - ტექსტი, ფოტოები, სიები, ლინკები და ა.შ. 

იმისათვის რომ დავამთავროთ ეს ჩონჩხი გადავიდეთ ისევ ჩვენს მიერ შექმნილ `index.html`-ზე და დავწეროთ `<body>` თეგი, ესეც `<html>`-ში იწერება და ყოველთვის `<head>`-ის შემდეგაა. 


```html
<!DOCTYPE html>

<html lang="en">
  <head>
    <meta charset="UTF-8">
	<meta name="viewport" content="width=device-width, initial-scale=1.0">
    <title>ჩემი პირველი საიტი</title>
  </head>

  <body>
  </body>
</html>
```



## როგორ ვნახოთ HTML ფაილები ბრაუზერში (how to see HTML files in browser)

შევინახოთ ჩვენი შექმნილი კოდი, ამისთვის VSCode-ში ზედა მარცხენა კუთხეში ვაწვებით `File`-ს და შემდეგ `Save`-ს, ან კლავიატურაზე ვაწვებით <kbd>Ctrl</kbd> + <kbd>S</kbd>.

### ამის შემდეგ: 

- შეგიძლიათ მოკიდოთ ფაილს ხელი და ჩააგდოთ ფაილი ბრაუზერში.
- შეგიძლიათ შეხვიდეთ იმ ფოლდერში სადაც `index.html` არის შექმნილი და მასზე ორჯერ დაჭერით გახსნათ ის.

როდესაც ამ ფაილს გახსნით, შეამჩნევთ, რომ მთლიანი ეკრანი ცარიელია, რადგან არაფერი არ გვიწერია body ელემენტში, რომელიც საიტზზე ჩანს.

ახლა ისევ გადავიდეთ `index.html` ფაილში და დავამატოთ სათაური(ამას უკეთ შემდეგ გაკვეთილებში ვისწავლით) body-ში და შევინახოთ ფაილი:


```html
<!DOCTYPE html>

<html lang="en">
  <head>
    <meta charset="UTF-8">
	<meta name="viewport" content="width=device-width, initial-scale=1.0">
    <title>ჩემი პირველი საიტი</title>
  </head>

  <body>
	<h1>Hello World!</h1>
  </body>
</html>
```

ახლა თუ ახლიდან ჩავტვირთავთ ჩვენს საიტს დაინახავთ სათაურს “Hello World!”, რომელიც გამოჩნდება.

## HTML ჩონჩხის სწრაფად შექმნა (HTML shortcut)

VSCode-ს აქვს ჩაშენებული ფუნქცია, რომელიც ამ ჩონჩხის დასაგენერირებლად გვეხმარება. ეს მხოლოდ მაშინ მუშაობს, თუ ფაილი მთავრდება `.html`-თი. ამ ფუნქციის გამოსაყენებლად წაშალეთ ყველაფერი, რაც `index.html`-ში გიწერიათ და უბრალოდ დაწერეთ `!` პირველ ხაზზე. ეს რამდენიმე ვარიანტს ამოაგდებს და პირველივეს ასარჩევად დააწექით <kbd>Enter</kbd> ღილაკს, რის შემდეგადაც ეს ჩონჩხი გამოჩნდება. 

მაგრამ მაინც აუცილებელია იცოდეთ როგორ დაწეროთ ჩონჩხი თქვენით, თუ ისეთი ედითორის გამოყენება მოგიწიათ, სადაც ეს ფუნქცია არაა მაგალითად notepad-ში.

## დავალება (homework)

<div className="homework">

1. შექმენით `index.html` ახლიდან და ყველაფერი, რაც დღეს ვისწავლეთ დაწერეთ ახლიდან. წერისას შეგიძლიათ ჩაიჭყიტოთ ამ მასალაში, მაგრამ იქამდე წერეთ ახლიდან, სანამ დამოუკიდებლად არ შექმნით ამას.
2. ატვირთეთ ეს ფაილი HTML [ვალიდატორში](https://www.freeformatter.com/html-validator.html) ან ჩააკოპირეთ პირდაპირ, რათა შეამოწმოთ რა გაქვთ შეცდომით, სად დაგავიწყდათ დამკეთი თეგის გამოყენება ან სად გაქვთ ზედმეტი სფეისი გამოყენებული.

</div>

